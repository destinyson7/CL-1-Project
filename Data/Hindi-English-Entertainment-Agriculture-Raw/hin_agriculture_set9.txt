सन 1974 में एरिकजेंकिंस ने एक पौधे से 168 किलोग्राम आलू पैदा करके विश्‍व रिकार्ड बनाया था जो आज भी कायम है ।
आलू की कुछ किस्मों में बड़ी मोहक गंध आती है ।
पूरे यूरोप में आलू मुख्य भोजन है ।
भारत में शिमला में केंद्रीय आलू संस्थान ने कुफरी श्रेणी की 45 के लगभग किस्में विकसित करके आलू क्रांति में अपनी भूमिका निभाई है ।
आलू के महत्व को देखते हुए संयुक्त राष्‍ट्र संघ ने वर्ष 2008 को ‘आलू वर्ष ’ घोषित किया था ।
दुनिया में 125 देशों में आलू की खेती की जाती है ।
आज विश्‍व में आलू की 5000 के लगभग किस्में हैं जो अधिकतम एंडीस पहाड़ियों पर उगती हैं ।
एक अच्छी बात यह है कि अंतर्राष्‍ट्रीय आलू अनुसंधान केंद्र के जीन बैंक में ये सभी किस्में सुरक्षित हैं ।
आलू की खेती करने के लिए संबंधित राज्य के कृषि व उद्यान विभाग के जरिए किसानों के लिए तमाम कल्याणकारी योजनाएं चलाने का खाका तैयार किया गया है ।
राजस्थान सरीखें राज्यों ने तो उसे लागू भी कर दिया है ।
भारत में 97 फीसदी आलू सिर्फ 10 राज्यों में पैदा होता है ।
इसमें यूपी में करीब 33.12 फीसदी आलू की पैदावार होती है ।
उत्तर प्रदेश में आलू की खेती तो सभी जिलों में होती है लेकिन फर्रुखाबाद , आगरा , एटा , मैनपुरी , फिरोजाबाद सहित आसपास के इलाके में आलू की खेती सर्वाधिक की जाती है ।
यह पूरा इलाका आलू बेल्ट के नाम से प्रसिद्ध है ।
यहां के किसानों को आलू उत्पादन में राष्‍ट्रीय स्तर के तमाम पुरस्कार-सम्मान भी हासिल हुए हैं ।
इसके बाद दूसरे नंबर पर आता है पश्‍चिम बंगाल ।
सरकारी आंकड़ों के मुताबिक वर्ष 2012-13 में पूरे भारत की उत्पादकता में करीब 10 फीसदी की बढ़ोत्तरी का अनुमान है ।
भारतीय आलू का निर्यात श्रीलंका , बर्मा , भूटान व नेपाल में किया जा रहा है ।
इन देशो को भारत में पैदा होने वाले कुल आलू का करीब 15 फीसदी निर्यात किया जाता है ।
इस साल नए सिरे से आलू निर्यात की तैयारी की गई है ।
सोसायटी की ओर से उत्तर प्रदेश के अलावा पंजाब , गुजरात , बिहार , आंध्रप्रदेश , दिल्ली एवं राजस्थान के कारोबारियों से भी संपर्क साधा गया है ।
इंडियन पोटेटो ग्रोअर एंड एक्सपोर्ट सोसायटी के राष्‍ट्रीय अध्यक्ष सुधीर कुमार शुक्ला के मुताबिक निर्यात होने वाले आलू में 3797 , कुफरी बहार , चिपसोना कुफरी व पुखराज की किस्में शामिल होंगी ।
ये किस्में उत्तर प्रदेश की प्रमुख किस्में हैं ।
किसानों की ओर से व्यापक स्तर पर आलू की खेती करने और विदेशों में आलू निर्यात का रास्ता खुलने से अब जिला-स्तर पर पोटेटो सीनेटरी लैब खुलवाने की कोशिश की जा रही है ।
दरअसल आलू के निर्यात में रोग मुक्ति का सर्टिफिकेट रोड़ा बनता है ।
इसे विभिन्‍न राज्यों की राजधानियों में स्थित पोटैटो सीनेटरी लैब जारी करती है ।
सभी किसानों के लिए वहां पहुंचना दिक्‍कत होता है ।
ऐसी स्थिति में जिला स्तर पर लैब खुलने से किसानों को सहूलियत हो जाएगी ।
आलू किसानों को खेती के प्रति आकर्षित करने के लिए केंद्र सरकार की ओर से विभिन्‍न प्रदेशों में माइक्रो-इरीगेशन योजना चलाई जा रही है ।
राज्य सरकारों की ओर से इसमें कुछ अतिरिक्‍त छूट देकर किसानों को पहले से कहीं ज्यादा उत्पादन के लिए प्रेरित किया जा रहा है ।
इसी के तहत उत्तर प्रदेश सरकार ने नेशनल मिशन ऑन माइक्रो-इरीगेशन योजना ( एनएमएमआई) में किसानों की हिस्सेदारी में 30 फीसदी की कटौती की है ।
इससे किसानों को काफी राहत मिलेगी ।
राज्य सरकार की ओर से प्रोजेक्‍ट में राज्यों का अंश बढ़ाए जाने के संबंध में उत्तर प्रदेश शासन सचिव डा. रजनीश दुबे की ओर से पत्र जारी किया गया है ।
बिहार के नालंदा जिले में जैविक विधि से खेती करने वाले एक किसान ने एक हेक्टेयर में 108.8 टन आलू का उत्पादन कर उत्पादकता का एक विश्‍व कीर्तिमान बनाया है ।
बीते वर्ष नालंदा में ही दरवेशपुरा में एक किसान नीतिश कुमार ने एक हेक्टेयर में 729 क्‍विंटल आलू का उत्पादन कर रिकार्ड बनाया था ।
पश्‍चिम बंगाल के किसानों ने आलू की अटलांटा किस्म उगाने के लिए शीतल पेय बनाने वाली कंपनी के साथ समझौता किया है ।
आलू की इस किस्म का इस्तेमाल चिप्स बनाने के लिए होता है ।
ब्रह्मपुत्र में मुख्य तौर पर आलू की खेती पर ध्यान दिया जाता है ।
आलू का मूल्य अच्छा होने की वजह से किसानों को खूब मुनाफा मिला है ।
आलू की फसल लेने के बाद वे गेहूं , प्याज व अन्य खेती करते हैं ।
ऐसे में लघु किसान एक ही सीजन में दोहरी फसल लेकर दोहरा फायदा हासिल करते हैं ।
राष्‍ट्रीय स्तर पर धान की खेती करीब 4.5 करोड़ हेक्टेयर में की जाती है ।
बुवाई क्षेत्र में वृद्धि के चलते फसल वर्ष 2011-12 ( जुलाई-जून) में देश में चावल का उत्पादन ( रबी व खरीफ दोनों के उत्पादन को शामिल करते हुए ) कृषि मंत्रालय के अनुसार 102 मिलियन टन रिकार्ड स्तर पर पहुंचने का पूर्वानुमान है ।
चावल के रिकार्ड उत्पादन की प्रत्याशा में कृषि मंत्रालय ने 2011-12 ( अक्टूबर-सितम्बर) में चावल की सरकारी खरीद का लक्ष्य 35.3 मिलियन टन निर्धारित किया था ।
इसके पूर्व सितम्बर 2011 के दौरान 33 मिलियन टन चावल की खरीद सरकारी ऐजेंसी ( एफ.सी.आई.) ने की थी ।
इसके पूर्व वर्ष 2007-08 में चावल का अधिकतम उत्पादन 9.5 करोड़ टन हुआ था और चावल की उत्पादकता 21 क्‍विंटल प्रति हेक्टेयर थी ।
अतः यही वजह थी कि कृषि वैज्ञानिकों ने चावल उत्पादन को बढ़ाने के लिए चावल गहनीकरण पद्धति यानी सिस्टम ऑफ राइस इंटेंसीफिकेशन ( एस.आर.आई.) तकनीक अपनाई जिसकी भूमिका महत्वपूर्ण रही ।
प्रत्येक व्यक्‍ति यह मानता है कि चावल एक जलीय फसल है तथा स्थिर जल में अधिक वृद्धि करता है ।
जबकि सच्‍चाई यह है कि धान जल में जीवित अवश्य रहता है पर यह जलीय फसल नहीं है और न ही ऑक्सीजन के अभाव में उगता है ।
धान का पौधा पानी के अंदर अपनी जड़ों में वायु कोष विकसित करने में काफी ऊर्जा व्यय करता है इसलिए एसआरएस . पद्धति सफल सिद्ध हो रही है ।
विभिन्‍न प्रयोगों में यह साबित हुआ है कि श्री खेती के अंतर्गत धान जलमग्‍न नहीं होता है लेकिन वानस्पतिक अवस्था के दौरान मिट्‍टी को आर्द्र बनाए रखता है , बाद में सिर्फ एक इंच जल गहनता पर्याप्‍त होती है जबकि एसआरआई तकनीक में सामान्य की तुलना में सिर्फ आधे जल की आवश्यकता होती है ।
एसआरआई में धान की खेती के लिए बहुत कम पानी तथा कम खर्च की आवश्यकता होती है और उपज भी अच्छी होती है ।
एसआरआई तकनीक ( श्री) के इतिहास पर गौर करें तो वर्ष 1983 में मेडागास्कर में पहली बार इस तकनीक को विकसित किया गया ।
इसकी क्षमता का परीक्षण चीन , इंडोनेशिया , कम्बोडिया , थाइलैंड , बांग्लादेश , श्रीलंका एवं भारत में किया गया ।
आंध्र प्रदेश में वर्ष 2003 में एसआरआई की खरीफ फसल के दौरान राज्य के 22 जिलों में परीक्षण किया गया ।
इस पद्धति से धान की खेती को लेकर औपचारिक प्रयोग वर्ष 2002-03 में प्रारंभ हुआ ।
इस विधि की खासियत यह है कि इसमें मात्र दो किलोग्राम धान बीज एक एकड़ खेत के लिए पर्याप्‍त होता है ।
इससे बीज की मात्रा कम लगती है तो दूसरी तरफ नर्सरी तैयार होने में लगने वाला समय बचता है ।
धान की खेती में सिस्टम ऑफ इंटेंसीफिकेशन ( एस.आर.आई.) तकनीक को अपनाने से प्रति इकाई क्षेत्र से अधिक उत्पादन के साथ मिट्‍टी , श्रम , समय और अन्य साधनों का अधिक दक्षतापूर्ण उपयोग होना पाया गया है ।
इस विधि में पौधों की रोपाई के बाद मिट्‍टी को केवल नम रखा जाता है ।
खेत में पानी खड़ा हुआ नहीं रखते हैं ।
जल निकास की उचित व्यवस्था की जाती है जिससे पौधों की वृद्धि और विकास के समय मिट्‍टी में नमी बनी रहे ।
इस प्रकार धान के खेतों में मिट्‍टी वायुवीय दशाओं में रहती है और मिट्‍टी में डिनाइट्रीफिकेशन की क्रिया द्वारा दिए गए नाइट्रोजन उर्वरकों को कम से कम हास होता है ।
साथ ही धान के खेतों से नाइट्रस आक्साइड का उत्सर्जन भी नगण्य होता है ।
एसआरआई . विधि से धान की खेती करने पर लगभग 30-50 प्रतिशत सिंचाई जल की बचत भी होती है ।
इस विधि का महत्वपूर्ण पहलू पर्यावरण सुधार है ।
प्राकृतिक साधनों का बेहतर प्रयोग और अन्य आदानों जैसे उर्वरक व कीटनाशकों का कम प्रयोग होने से यह विधि पर्यावरण हितैषी भी है क्योंकि इस विधि में खेतों में पानी खड़ा नहीं होता है जिससे मीथेन व नाइट्‍स आक्साइड गैसों का निर्माण नहीं होता तथा भूमि में जैव-विविधता भी बढ़ती है ।
एसआरआई तकनीक से धान की खेती में 2 किलोग्राम प्रति एकड़ की दर से बीज की और प्रति यूनिट 25-25 सेंटीमीटर क्षेत्रफल की दर से कुछ पौधों की आवश्यकता होती है ।
एसआरआई तकनीक में धान का पौधा प्राकृतिक स्थिति में अच्छे ढंग से वृद्धि करता है और इसकी जड़ भी बड़े पैमाने पर बढ़ती है ।
यह अपने लिए पोषक तत्व मिट्‍टी की गहरी परतों से प्राप्‍त करता है ।
यह प्रणाली कृषि कीटों के विरुद्ध प्रतिरक्षण क्षमता रखती है क्योंकि यह धान की फसल को प्राकृतिक रूप से मिट्‍टी से पोषक तत्वों को लेने में मदद करती है ।
सामान्य प्रणाली में प्रति पौधे से 30 से अधिक कोंपल प्राप्‍त होती हैं , जबकि श्री पद्धति से धान की रोपाई से सभी पौधों में 100 से अधिक कोंपल उत्पन्‍न हो सकती हैं ।
संकर धान या सामान्य धान की किस्मों की भी श्री विधि से खेती कर सकते है ।
क्षेत्र विशेष की जलवायु के अनुसार संकर या हाइब्रिड धान की किस्मों का चयन आवश्यक है ।
बोवाई हेतु प्रति वर्ष संकर धान का नया बीज विश्‍वसनीय एवं अधिकृत बीज वितरक से प्राप्‍त करना चाहिए ।
झारखण्ड राज्य के लिए संकर धान की बिरसा कृषि विश्‍वविद्यालय द्वारा प्रो एग्रो 6444 किस्म का अनुमोदन किया गया है ।
मई-जून में प्रथम वर्षा के बाद पौधशाला के लिए चुने हुए खेत में पाटा चलाकर जमीन को समलत बनाएं ।
पौधशाला सूखे या कदवा किए गए खेत में तैयार की जाती हैं ।
कदवा वाले खेत में बढ़वार अच्छी होती है ।
बीज को 12 घंटे तक पानी में भिगोए तथा पौधशाला में बुवाई से पूर्व बीज को कार्बेन्डाजिम फफूंदनाशी की 2 ग्राम मात्रा प्रति किलो बीज में उपचारित कर बोएं ।
पौधशाला अगर कदवा किए गए खेत में तैयार करनी है तब उपचारित बीज को समतल कठोर सतह पर छाया में फैला दें तथा भीगे जूट की बोरियों से ढक दें ।
बोरियों के ऊपर दिन में 2-3 बार पानी का छिड़काव करें ।
बीज 24 घंटे बाद अंकुरित हो जाएगा ।
फिर अंकुरित बीज को कदवा वाले खेत में बिखेर दें ।
अंकुरित बीज की बुवाई के 2-3 दिनों बाद पौधशाला में सिंचाई करें ।
इसके पश्‍चात आवश्यकतानुसार हल्की सिंचाई करें ।
पौधशाला को खरपतवारों से मुक्‍त रखें ।
संकर धान की खेती सिंचित व असिंचित दोनों जमीन में की जा सकती है ।
पहली वर्षा के बाद मई में जुताई के समय तथा खेत में रोपाई के एक माह पूर्व गोबर की सड़ी खाद अथवा कम्पोस्ट 5 टन प्रति हेक्टेयर की दर से डाले ।
रोपाई के 15 दिनों पूर्व खेत की सिंचाई एवं कदवा करें ताकि खरपतार सड़कर मिट्‍टी में मिल जाएं ।
रोपाई के एक दिन पूर्व दोबारा कदवा करें तथा खेत को समतल कर रोपाई करें ।
रोपाई पाटा लगाने के पश्‍चात समतल की गई खेत की मिट्‍टी में 2 से 3 सेंटीमीटर छिछली गहराई में करें ।
यदि खेत में जलजमाव हो तो रोपाई से पूर्व पानी को निकाल दें ।
रोपाई से पूर्व रासायनिक खाद का प्रयोग करें ।
कतारों को उत्तर-दक्षिण दिशा की ओर रखें ।
खेत में नाइट्रोजन व पोटाश की एक चौथाई मात्रा और पूरा फास्फोरस खेत से पानी निकालने के बाद डाले ।
नाइट्रोजन की तीन चौथाई मात्रा को तीन भाग में बांट ले ।
पहला भाग रोपाई के 3 व 6 सप्‍ताह बाद एवं शेष बालियां निकालते समय डाले ।
पोटाश की बची हुई एक चौथाई मात्रा भी बालियां निकलते समय खड़ी फसल में टॉपड्रेसिंग करें ।
इसके अलावा खेत की तैयारी के समय ही डीएपी 25 किलो प्रति हेक्टेयर सल्फर का प्रयोग करें ।
स्थिर जल की अनुपस्थिति में श्री पौधे में अधिक घास उत्पन्‍न होती है ।
पौधों के बीच वीडर चलाकर घास हटा देनी चाहिए ।
पौधे के निकट की घास को हाथ से उखाड़ना चाहिए ।
खेत को क्रमिक रूप से सूखने देने और फिर पानी देने से मिट्‍टी में माइक्रोबियल क्रियाकलाप में वृद्धि होती है और पौधे को आसानी से पौषक तत्व मिल जाते हैं ।
कवकजनित झोंका तथा भूरी चित्ती रोगों की रोकथाम के लिए या काब्रेन्डाजिम वैविस्टीन 50 का 0.5 प्रतिशत या ट्राइसायक्लाजोल 0.06 प्रतिशत का छिड़काव करें ।
जीवाणुजनित रोगों के लिए खेत के पानी की निकासी करें ।
बालियों के 80 प्रतिशत दाने जब पक जाएं तब फसल की कटाई करें ।
धान की पौध में 8 से 12 दिन बाद जब दो छोटी पत्तियां दिखने लगे तभी रोपाई कर देनी चाहिए ।
रोपाई में अभिघात को कम करें ।
धान के छोटे पौधे को नर्सरी के बीज , मिट्‍टी और जड़ सहित सावधानीपूर्वक उखाड़ कर कम गहराई पर उसकी रोपाई करें ।
धान का पौधा समूह के बजाय अकेले में अधिक बढ़ता है ।
इसलिए इसे वर्गाकार रूप में 25 गुना 25 सेंमी की दूरी पर रोपा जाना चाहिए ।
इससे अधिक जड़ वृद्धि की संभावना होती है ।
धान के फूटने या पुष्पित होने तक कम से कम दो निराई अवश्य कराएं , लेकिन 4 बार की निराई को उत्तम माना जाता है ।
बेहतर उर्वरा शक्‍ति एवं संतुलित पोषक तत्व से अधिक उपज संभव है ।
स्वतंत्रता के बाद से ही देश का विकास जिन रास्तों पर चल पड़ा , वे असल में प्राकृतिक संसाधनों के अंधाधुंध शोषण के रास्ते थे ।
हमने कुदरत को इतना सताया कि उसकी नाराजगी पर्यावरण संबंधी तमाम समस्याओं के रूप में फूट पड़ी ।
संसाधनों के विनाश को हमने जिस सीमा तक बढ़ाया है , वह निश्‍चय ही चरम के निकट पहुंच गया है ।
एक तरफ जनसंख्या बढ़ रही है तो दूसरी तरफ कृषि योग्य भूमि का रकबा भी घट रहा है ।
अर्थव्यवस्था और जनसंख्या दोनों की विस्फोटक वृद्धि प्राकृतिक संसाधनों की कीमत पर हो रही है ।
हमारी वर्तमान प्रणालियां आज ही नहीं कल भी टिकाऊ बनी रहें , इसके लिए प्राकृतिक संसाधनों की सुरक्षा सर्वोपरि है ।
आज तो मानो हमारी कृषि-व्यवस्था का आधार ही खिसकने लगा है - बदलती जलवायु , ढहते भू-संसाधन और तबाह होते प्राकृतिक संसाधन - इन्हीं सब पर तो हमारी कृषि टिकी रही है ।
इस धरती के जैव-भौतिक संसाधनों के सिर पर जो खतरा मंडरा रहा है , यह आदमी की ही करतूत है , इसमें कोई संदेह नहीं है ।
जनसंख्या बढ़ने के साथ ही खाद्य पदार्थों की मांग करीब दुगुनी हो जाएगी ।
संयुक्‍त राष्‍ट्र के अनुमान के मुताबिक जलवायु परिवर्तन , कृषि योग्य भूमि में कमी , जल संकट आदि के चलते 2050 तक करीब 35 फीसदी खाद्यान्‍न का उत्पादन कम होने की आशंका है ।
उद्योगों के विकास और आवासीय परियोजनाओं के लिए खेती की जमीन के उपयोग के चलते पिछले दो दशक में कृषि योग्य भूमि करीब दो फीसदी तक घट गई है ।
प्रावधानों के जरिए कम रकबे में अधिक उत्पादन की रणनीति अपनाई जाए ।
फिलहाल हमारे खाद्य उत्पादन का एक हिस्सा भूमि और जल के गैर-टिकाऊ उपयोग का प्रतिफल है और अगर इसे सुधारा नहीं गया तो एक वक्‍त आएगा , जब खाद्य उत्पादन बढ़ने की बजाय घटने लगेगा ।
टिकाऊ संसाधन प्रबंध कठिन नहीं है , बशर्ते कि हम भावी अनुसंधान नीतियों में मिट्‍टी और पानी की बरबादी को घटाने , क्षेत्रीय उत्पादकता में असंतुलन दूर करने और पर्यावरण संकट जैसे मुद्‍दों को प्राथमिकता दें ।
सन 2025 में हमारी खाद्यान्‍न की आवश्यकता 30 करोड़ टन के करीब आंकी गई है ।
इसे पूरा करने का मतलब है हर साल कृषि उत्पादन में 4 प्रतिशत की वृद्धि दर बनाए रखना , जो इतना आसान नहीं है ।
खाद्यान्‍न में आत्मनिर्भरता का वर्तमान स्तर बनाए रखने के लिए भी हमें यह सुनिश्‍चित करना होगा कि हर साल खाद्यान्‍न में कम से कम 50 लाख टन की वृद्धि बराबर होती रहे ।
जब से गेहूं और धान में बौनी किस्मों के विकास में अधिक उपज के द्वार खोले गए , तभी से उनकी आनुवांशिकी की उपज सीमा को लांघने के लिए वैज्ञानिक क्रियात्मक दृष्‍टि से अधिक कारगर पौध प्रारूप गढ़ने और संकर ओज की संभावनाओं का सदुपयोग करने की तरकीबें निकालने में लगे हैं ।
इन दोनों विकल्पों में से बाद वाला अधिक व्यावहारिक सिद्ध हुआ है , खासतौर से जब चीन ने संकर धान की तकनीक व्यावसायिक स्तर पर सफल सिद्ध कर दी ।
चीन के इस अनुभव से सबक लेते हुए भारत ने सन 1989 में देश की परिस्थितियों के अनुरुप संकर धान विकसित करने का एक विशाल कार्यक्रम चलाया ।
यह प्रसन्‍नता की बात है कि ‘सिमिट ’ जैसी गेहूं और मक्‍का अनुसंधान के लिए प्रसिद्ध अंतर्राष्‍ट्रीय संस्था अब संकर गेहूं और मक्‍का प्रौद्योगिकी में दिलचस्पी ले रही है ।
कपास , बाजरा और अरण्डी में भारत ने दुनिया में संकर किस्में विकसित करने में पहल की थी और उसी उपलब्धि से प्रेरणा लेकर भारतीय कृषि अनुसंधान परिषद अब नई-नई किस्मों के ऐसे संकर पैदा करना चाहती है जो नई परिस्थितियों का डटकर सामना कर सकें ।
इसले लिए धान के अतिरिक्‍त सरसों , तोरिया , अरहर और कुसुम जैसी फसलों पर भी ध्यान दिया जा रहा है ।
यदि किस्मों और संकरों में रोधिता का वांछित स्तर दिया जाए और समेकित कीट प्रबंध की तकनीकें अपनायी जाएं तो उपज हानि काफी हद तक कम की जा सकती है ।
पोषक तत्वों के असंतुलित और कम मात्रा में उपयोग करने , अनुचित किस्मों को चुनने और घटिया बीज के कारण भी उपज की बहुत हानि होती है , जिसे कम किया जा सकता है ।
कृषि उत्पादन में टिकाऊपन का टीका लगाने की दिशा में भी हमने अनेक ठोस कदम उठाए हैं , परन्तु अब भी राष्‍ट्र की विशाल कृषिगत संभावनाओं के सदुपयोग की भारी गुंजाइश है ।
हर तरह की जलवायु है यहां ।
पूर्व में विश्‍व में सबसे अधिक वर्षा का क्षेत्र और पश्‍चिम में सर्वाधिक शुष्क क्षेत्र ।
इसी तरह मिट्‍टियां भी तरह-तरह की ।
मौसम ऐसा मानों फसलों की जरूरतों के हिसाब से गढ़ा गया हो ।
जैव विविधता भी इतनी व्यापक कि भारत को वनस्पतियों के उद्‍भव के महाकेन्द्रों में शामिल किया जाता है ।
विश्‍व की पुष्प-सम्पदा का 12 प्रतिशत हमारी धरती पर ही संजोया हुआ है और 45000 प्रजातियों के पेड़-पौधें , हमारे हरे सोने की खान हैं ।
इनमें से 5000 प्रजातियां भोजन , ईंधन , औषधि , रेशा और मसाले इत्यादि के लिए उपयोग की जाती हैं ।
वनस्पतियों की भांति प्राणियों की आनुवांशिक विविधता भारत में भरी पड़ी है और उसके उपयोग के अपार संभावनाएं हैं , यह सिद्ध हो चुका है ।
भविष्य में कृषि को पारिस्थितिकी , जलवायुपरक , आर्थिक , सामाजिक , समता और न्याय तथा ऊर्जा और रोजगारपरक चुनौतियां विश्‍व स्तर पर झेलनी होंगी ।
इसके लिए आवश्यकता होगी नवोन्मेष की , प्रथम श्रेणी की तकनीकों के विकास की और फिर उन्हें प्रसारित करके गुणवत्तापूर्ण उत्पादों में बदलने की जो विश्‍व-स्पर्धा का मुकाबला कर पाएं और भरपूर मुनाफा कमाकर कृषि में जुटी जनता के रहन-सहन का स्तर ऊंचा उठा सकें ।
भूमंडलीकरण ने दुनिया के बाजार खोल दिए हैं ।
विश्‍व-स्पर्धा में वही माल बिकेगा , जो दूसरों से बढ़कर साबित हो ।
यानी अब हमारे उत्पादों की गुणवत्ता भी उतनी ही जरूरी है , जितनी उत्पादकता ।
अधिक फसल देने वाली फसलों और संकरों के प्रचलन के बाद , अधिक पैदावार और मुनाफे की होड़ ऐसी बढ़ी कि हमारा ध्यान इस बात पर गया ही नहीं कि ये प्रणाली कब तक चल पाएगी ।
इसी का नतीजा है कि ये सारी प्रणालियां जवाब दे चुकी हैं और उत्पादकता के स्तर को घटाने वाली नई-नई समस्याएं उभरने लगी हैं ।
इस तरह की कुछ समस्याएं ये हैं - पोषक तत्वों की दक्षता में कमी , मिट्‍टी में अनेक पोषक तत्वों का असंतुलन , मिट्‍टी के भौतिक , रासायनिक गुणों में प्रतिकूल परिवर्तन , पानी का दुरुपयोग , मिट्‍टी और पानी का प्रदूषण और कीटव्याधिक रोग-खरपतवार की सांठगांठ ।
हमारी सबसे लोकप्रिय और उत्पादक गेहूं-धान फसल प्रणाली का क्षेत्र इस बात का उदाहरण है कि जब टिकाऊपन पर खतरा पैदा होता है और उपज बढ़ने की बागडोर थम जाती है तो कितनी विकट समस्या पैदा हो जाती है ।
अधिक मूल्य वाली फसलों में चुने गए फसल चक्रों में मुख्य रूप से सूरजमुखी , सोयाबीन , मूंगफली , सरसों और बासमती धान इत्यादि शामिल किए गए हैं ।
इसी तरह कृषि की उत्पादकता और टिकाऊपन को ध्यान में रखते हुए समेकित पोषक प्रबंध और समेकित कीट प्रबंध की तकनीकों का अधिकाधिक प्रचलन किया जा रहा है ।
यदि देश में सिंचाई की सम्पूर्ण संभावनाओं को साकार कर लिया जाए तो भी 50 प्रतिशत कृषि क्षेत्र बारानी ही रहेगा ।
इसीलिए यदि किसानों को शुष्क क्षेत्रों की जोखिमभरी किसानी से सुरक्षित करना है तो मौसम की बदलती हुई चाल के अनुरुप तकनीकें विकसित करने के लिए अनुसंधानों की नई दिशाएं गढ़नी होंगी , तभी देश के खाद्य उत्पादन में स्थायित्व लाया जा सकेगा ।
इस सबके लिए सतत प्रयास की आवश्यकता होगी ।
जहां तक उर्वरकों का प्रश्‍न है , उनके उचित उपयोग की तकनीकें विकसित कर ली गई हैं ।
दलहनी फसलों का भारतीय कृषि में विशेष योगदान व महत्व सर्वविदित है ।
ये शाकाहारी भोजन में प्रोटीन का मुख्य व सस्ता स्रोत है ।
इनमें गेहूं , मक्‍का , जौ , चावल व बाजरे जैसे अनाजों की तुलना में 2-3 गुणा अधिक प्रोटीन होता है ।
हमारे शाकाहारी भोजन में प्रोटीन की अधिकांश मात्रा दालों द्वारा ही पूरी होती है ।
दालों का उत्पादन बढ़ाने में मुख्य बाधाएं - प्रतिकूल मौसम , अनुसंधान अन्तराल , असामान्य भूमि , जैविक कारण , उन्‍नत किस्मों व प्रमाणित बीज का अभाव , सस्य क्रियाएं ( असामयिक बीजाई , कम बीज मात्रा , अपर्याप्‍त सिंचाई , निराई-गुड़ाई , खाद का अपर्याप्‍त प्रयोग) , राइजोबियम टीका न लगाना , पौध संरक्षण की कमी , प्रसार व प्रशिक्षण अभाव और सरकार की समुचित नीतियों का अभाव आदि रहा है ।
ये फसलें वायुमण्डल की नाइट्रोजन को भूमि में स्थापित करके उर्वरा शक्‍ति बढ़ाती हैं ।
इन फसलों की गहरी जड़ें भूमि की संरचना में सुधार करती हैं ।
लोबिया , मोठ व मूंग जैसी दलहनी फसलें हरी खाद के रूप में भी प्रयोग की जाती हैं ।
सूखा सहन करने की क्षमता के कारण इन फसलों को बारानी क्षेत्रों में सफलतापूर्वक उगाया जा सकता है ।
दलहनी फसलों को उगाने वाली फसलों की अपेक्षा अधिक जोखिम रहता है ।
अतः किसानों में इन फसलों की काश्त को बढ़ावा देने के लिए दलहन बीमा योजना आरम्भ करनी चाहिए और इस योजना को किसानों में खूब लोकप्रिय बनाया जाए ।
सरकार को दलहनी फसलों के लिए समुचित विपणन सेवाएं किसानों को उपलब्ध कराने की व्यवस्था करनी चाहिए ।
इसके अलावा किसानों को उचित मूल्य दिलाने सम्बन्धी समुचित प्रबन्ध करने चाहिए ।
विगत दस वर्षों में मुख्यतः वर्षा पर आधारित तिलहनी फसलों के उत्पादन एवं उत्पादकता में वृद्धि , आयात में भरपूर कमी एवं निर्यात में आठ गुना वृद्धि का सिंहावलोकन देश में पीत क्रांति की उचित संज्ञा है ।
लवणता वाली भूमियों के लिए एवं शुष्क खेती के अनुरूप विभिन्‍न तिलहनी फसलों की नई किस्मों का विकास करना होगा ।
समन्वित पौध संरक्षण एवं समन्वित पौध पोषण की नीति तिलहनों की वृद्धि दर बनाए रखने के लिए आवश्यक होगी ।
उन्‍नत किस्मों के बीज अधिक से अधिक मात्रा में बनाने होंगे एवं किसानों को समय से उपलब्ध कराना होगा ।
जिन प्रजातियों में संकर किस्में उपलब्ध हैं उनके बीज उत्पादन पर विशेष ध्यान देना होगा ।
बंजर जमीन में महुआ , नीम और इसी प्रकार के अनेक पौधों को लगाना होगा , जिससे अधिक से अधिक उत्पादन किया जा सके ।
इसके लिए आवश्यक होगा कि केन्द्र एवं प्रदेश के विभिन्‍न विभागों के बीच समन्वय एवं एकरुपता स्थापित की जा सके ।
समन्वित संपूर्ण विकास प्रणाली में तिलहनी फसलों के साथ उपयुक्‍त उद्योग-धंधों को लाना होगा ।
यह आवश्यक है क्योंकि तिलहनी फसलों के तेल , प्रोटीनयुक्‍त खली और बहुत-सी फसलों का रेशा और अनेक अन्य ऐसी चीज हैं जिनके समन्वित एवं सम्मिलित विकास के बिना तिलहनों का समुचित विकास संभव नहीं होगा ।
पीत क्रांति को सदैव बनाए रखने के लिए एवं नई ऊंचाईयों तक पहुंचाने के लिए अनुसंधान का एक समयबद्ध कार्यक्रम चलाना होगा ।
बागवानी फसलें अधिक श्रम चाहने वाली किंतु साथ ही साथ अधिक लाभ देने वाली और पर्यावरण हितैषी फसलें हैं ।
बागवानी निर्यात धीरे-धीरे बढ़ोत्तरी पर है ।
अंतर्राष्‍ट्रीय विमान पत्तनों पर भंडारण की क्षमता बढ़ानी होगी ।
वैसे अनुसंधान प्रयासों ने अंगूर , टमाटर , आलू , शकरकंदी में अच्छे परिणाम दिए हैं ।
ताजा और परिरक्षण हेतु प्रायः भिन्‍न-भिन्‍न प्रजातियां ही उपयोगी होती हैं ।
खाद्य परिरक्षण तथा ‘ग्रीन हाउस उत्पादन ’ जैसे क्षेत्रों में प्रोत्साहन की अधिक आवश्यकता है ।
इससे रोजगार के अवसर बढ़ने के साथ-साथ आर्थिक विश्‍वसनीयता और स्थिरता में भी योगदान बढ़ेगा ।
‘ग्रीन हाउस ’ से सघन उत्पादन करके शेष कृषि भूमि में अन्य फसलें उगा सकते हैं ।
संतुलित आहार एवं स्वास्थ्य के अनुरक्षण के लिए सब्जियां आवश्यक होती हैं ।
बीमारियों के प्रति निरोधक क्षमता को देखते हुए विश्‍व में शाकाहारी व्यक्‍तियों की संख्या में निरन्तर वृद्धि हो रही है तथा सब्जियों की मांग बढ़ती जा रही है ।
भारतवर्ष में 160 नई किस्मों की राष्‍ट्रीय स्तर पर खेती के लिए संस्तुति की गई है ।
इसके अतिरिक्‍त सब्जियों में संकर किस्मों का एक महत्वपूर्ण स्थान है जिनकी पैदावार अन्य किस्मों की अपेक्षा अधिक होती है ।
इसके अतिरिक्‍त सब्जियों के उगाने की नई-नई तकनीक विकसित की गई हैं जिन्हें अपनाकर किसान सब्जी उत्पादन बढ़ाकर अधिक आमदनी कर सकते हैं ।
वास्तव में प्रत्येक फसल के बोने का एक उचित मौसमी समय महत्वपूर्ण होता है ।
इस समय का मतलब वास्तव में समुचित तापमान , ऑक्सीजन , नमी आदि को उचित मात्रा में उपलब्ध कराना होता है ताकि बोए गये बीज का अंकुरण समान और वांछित हो सके क्योंकि फसल का सही अंकुरण उत्पादन का आधार माना जाता है ।
फसल का जीवन चक्र केवल सामायिक बुआई द्वारा ही पूरा होना संभव है ।
समय से बीजी गयी फसल को समुचित तापमान , नमी , वर्ष या सिंचाई द्वारा धूप-वायु वेग-दिन की लम्बाई प्राप्‍त होते हैं ।
इससे पौधे की बढ़वार और विकास की क्रिया ठीक समय पर आरंभ होकर सही गति से चलती है तथा पौधे का स्वास्थ्य अच्छा रहता है ।
वैसे तो हर मौसम में बोने के समय का अपना महत्व है मगर खरीफ की फसलों की उत्पादन क्षमता पर बुआई के समय का अत्यन्त गहरा प्रभाव पड़ता है ।
यहां तक देखा गया है कि दोपहर से पहले और दोपहर के बाद में बोई गयी फसल में अन्तर आ जाता है ।
यह कहना बिल्कुल उचित होगा कि वर्षाकालीन फसलों की भरपूर पैदावार लेने की कुंजी समय से बुआई है ।
मोटे अनाज खासकर ज्वार , बाजरा तथा कंगनी देश के एक न एक भाग में साल भर उगाये जाते हैं किन्तु इनकी अधिकम बुआई वर्षा काल में होती है ।
अतः बोने के समय का इनकी पैदावार पर भारी प्रभाव पड़ता है ।
सारी फसलों की बुआई कतारों में करना कई दृष्‍टि से उपयोगी माना गया है ।
मगर मोटे अनाजों के संदर्भ में यह कहना आवश्यक है कि लगभग सारे मोटे अनाज वैज्ञानिक विधियों से लगभग अछूते रहे हैं ।
छिटकवां बुआई : इस विधि में बीज को बिखेर कर बोया जाता है ।
बुआई का काम या तो अन्तिम जुताई से पहले अथवा जुताई के बाद किया जाता है ।
अगर बीज को जुताई के बाद बोया गया है तो हल्का सा सुहागा लगाना आवश्यक होता है ताकि बीज का भूमि की नमी के साथ संबंध हो जाये और अंकुरण अच्छा हो ।
कभी-कभी मोटे अनाजों को नम भूमि में वैसे ही बिखेर दिया जाता है तथा जुताई भी नहीं की जाती है परन्तु छिटकवां बुआई की यह विधि सही नहीं कही जा सकती ।
बीज का समान वितरण होना आवश्यक है ।
इस विधि में बीज वितरण में समानता होना संभव नहीं है ।
कतारों में बुआई : इस विधि में बीज को समान तथा इष्‍टतम दूरी वाली कतारों में बोया जाता है ।
इस विधि में केवल एक ही लाभ है कि कतारें समान दूरी पर रहती हैं , किन्तु बीज को चाहे केरा या फिर पोरा विधि से गिराया जाये , इसका समान वितरण नहीं हो सकता ।
कतारों और पौधों के बीच अनुकूलतम दूरी का होना भी आवश्यक है ।
साथ ही यह भी कम महत्वपूर्ण नहीं है कि सीधी बुआई और पनीरी लगाने या रोपण ( ट्रान्सप्लान्टेशन) का मोटे अनाजों की उपज पर पड़ने वाला प्रभाव हानि-लाभ परीक्षण का एक महत्वपूर्ण क्षेत्र है ।
प्रायः सारे मोटे अनाज सूखी खेती या बारानी क्षेत्रों की महत्वपूर्ण फसलें हैं तथा इनकी बुआई सीधे बीज डालकर की जाती है , यदि बाजरा और मडुआ की पौध लगायी जाये तो उपज में वृद्धि की संभावना है ।
मोटे अनाजों का क्षेत्र कम नहीं है फिर भी इनकी सस्य-विधियों पर आवश्यक ध्यान नहीं दिया जा सका ।
इस विधि में बुआई के समय की अपनी महत्ता है ।
बारानी ज्वार : शीतोष्ण जलवायु में बुआई का उचित समय , तापमान तथा भूमि की नमी पर निर्भर करती है परन्तु हमारे देश में जिन क्षेत्रों में ये धान्य फसलें बोई जाती हैं उनमें तापमान की तुलना में भूमि में उपस्थित उपलब्ध नमी अधिक महत्वपूर्ण है ।
यह कहना अनुचित नहीं होगा कि चाहे तापमान भले ही अनुकूलतम हो भूमि में नमी का अभाव है तो भी बुआई करना उचित नहीं होगा क्योंकि मृदा नमी के अभाव में बीज का अंकुरण असंभव हो जायेगा ।
अतः यह एक प्रमाणित तथ्य है कि इन भागों में बुआई का समय भूमि में पायी जाने वाली नमी पर ही आधारित है ।
ज्वार के अच्छे अंकुरण और अच्छी बढ़वार के लिए बुआई के समय ज्वार बोने की इष्‍टतम मृदा गहराई में भूमि का तापमान 70°-80° फै . होना आवश्यक है ।
अतः अनुकूलतम मृदा नमी होने पर ही बुआई करना उपयोगी माना गया है ।
भारी भूमियों में नमी की मात्रा इतनी होनी आवश्यक है कि भूमि की जुताई आसानी से की जा सके ।
भूमि की यह नमी धारण क्षमता से कुछ कम होगी , मगर हल्की भूमि में जल धारण क्षमता की निकटतम नमी की दशा में ही बुआई करना उचित होगा ।
प्रायः हमारे देश में ज्वार की बुआई वर्षा आरम्भ होने पर निर्भर करती है ।
इसके अलावा किस्म का कुल जीवनकाल तथा स्थान का भी बुआई के समय पर प्रभाव पड़ता है ।
दीर्घकालीन किस्म की बढ़वार प्रायः धीमी गति से होती है जबकि लघुकालीन तेजी से बढ़ती है ।
इस प्रकार दीर्घकालीन किस्म की बुआई लघुकालीन किस्म से पहले करनी होती है ।
दक्षिणी प्रान्तों में ज्वार प्रायः वर्ष में दो बार बोयी जाती है और कभी-कभी इसकी तीन फसलें भी काटी जाती हैं ।
ये जलवायु की विषमता का परिणाम है जो प्रकृति की अनमोल देन है क्योंकि इससे नयी किस्मों का बीज थोड़े समय में ही अधिक मात्रा में पैदा किया जा सकता है ।
खरीफ ज्वार की बुआई मानसून की शुरुआत पर निर्भर करती है ।
यदि वर्षा सही समय पर आरम्भ हो गयी तो बोने का काम भी सही समय पर ही शुरू कर दिया जाता है ।
उपलब्ध शोध सूचना के अध्ययन तथा परीक्षण से ज्ञात होता है कि आमतौर पर मानसून की वर्षा आरंभ होने के लगभग 10-15 दिन बाद उत्तरी और केन्द्रीय प्रान्तों में जुलाई के दूसरे पखवाड़े में बुआई का काम शुरू किया जाता है ।
स्थानीय किस्मों की खेती करने की विधि में बुआई के समय की ओर पर्याप्‍त ध्यान नहीं दिया गया ।
इसके अनेक कारण हो सकते हैं जैसे कि इन किस्मों की उपज क्षमता कम थी तथा कृषि कार्य व्यावसायिक न होकर केवल आजीविका का साधन मात्र था ।
यदि दाने की उपज किन्हीं कारणों से नहीं होती थी तो किसान चारे की उपज से ही सन्तुष्‍ट हो जाता था ।
कीड़े-मकोड़े तथा बीमारियों की समस्या इतनी व्यापक नहीं थी इसलिए इस ओर कम ध्यान दिया जाता था ।
दरअसल अधिक उपज देने वाली किस्मों का विकास होने के पश्‍चात इस पहलू पर अधिक ध्यान दिया गया क्योंकि उन्‍नत खेती में लागत ज्यादा पड़ती है ।
अतः इससे पूरा-पूरा लाभ उठाने के लिए सभी उन्‍नत सस्य विधियों में आपसी तालमेल बैठाना आर्थिक दृष्‍टिकोण से आवश्यक माना गया ।
अखिल भारतीय ज्वार सुधार परियोजना तथा पीएल . 480 की परियोजना के अन्तर्गत देश के विभिन्‍न ज्वार उत्पादक क्षेत्रों में अनेक प्रयोग किये गये ।
इन प्रयोगों में ज्वार की संकर तथा स्थानीय किस्मों को शामिल किया गया ।
इस शोध कार्य का उद्देश्य नव विकसित किस्मों से भरपूर पैदावार लेना था और साथ ही साथ कीड़े तथा प्रमुख बीमारियों की नियंत्रण विधियों का विकास करना था ।
बुआई के समय किये गये प्रयोगों से अत्यन्त महत्वपूर्ण तथा उपयोगी परिणाम प्राप्‍त हुए ।
अखिल भारतीय ज्वार सुधार परियोजना के अन्तर्गत किये गये प्रयोगों के परिणामों की विवेचना करते हुए सिंह ( 1974) ने बताया कि जो भी प्रयोग 1968 से 1973 तक किये गये हैं उनसे यह साफ पता लगता है कि खरीफ ज्वार के बोने का इष्‍टतम समय मानसून की वर्षा आरम्भ होने के बाद है ।
बारानी क्षेत्रों के लिए तथा देश के अलग-अलग क्षेत्रों में यह समय अलग है ।
प्रयोगों के परिणामों से पता चलता है कि बारानी भागों में मानसून आरम्भ होने से पहले बोयी गयी ज्वार की उपज सबसे ज्यादा रही ।
इसकी बुआई वर्षा आरम्भ होने के तीन सप्‍ताह बाद करने से उपज में काफी कमी आ गयी ।
ज्वार की बुआई का इष्‍टतम समय ज्ञात करने के लिए इन्दौर केन्द्र पर भी तीन साल तक ( 1970-1972) प्रयोग किये गये ।
सन 1970 में 23 या 30 जून को लगायी गयी ज्वार की उपज में कोई खास अन्तर नहीं तथा , परन्तु 7 जुलाई को बोई गयी ज्वार की उपज कम मिली ।
यहां तक कि 15 जुलाई को बोई गयी ज्वार की उपज तो 23.5-24.0 क्‍विंटल प्रति हैक्टर कम हो गयी यानी कि उपज में इतनी बढ़ोत्तरी केवल समय पर बुआई द्वारा ही की जा सकती थी ।
इसी प्रकार 1971 में 22 जून को बोई गयी ज्वार से सर्वाधिक उपज मिली ।
यद्यपि 29 जून तथा 6 जुलाई को बोई गयी ज्वार की उत्पादन क्षमता लगभग समान थी ।
किन्तु 23 जुलाई अथवा 2 अगस्त को बोई गयी ज्वार की उपज बहुत कम मिली ।
इस प्रकार यह अनुमोदन किया जाता है कि इन्दौर क्षेत्र में ज्वार की बिजाई का इष्‍टतम समय 20-25 जून है इस काल में बोई गयी ज्वार की उत्पादन क्षमता अधिक होती है ।
अतः इस समय में ज्वार की कम से कम सिंचित क्षेत्रों में तो बिजाई कर ही देनी चाहिए ।
नवसारी क्षेत्र में ज्वार की नव विकसित किस्मों की उत्पादन क्षमता का उच्‍चतम स्तर प्राप्‍त करने के लिए इसे जुलाई के पहले पखवाड़े में बोना ही लाभप्रद है ।
ज्वार बोने का इष्‍टतम समय मालूम करने की दृष्‍टि से भारतीय कृषि अनुसंधान संस्थान में भी कई प्रयोग किये गये ।
इन प्रयोगों के परिणामों से यही ज्ञात हुआ कि जून के आखिरी या जुलाई के पहले सप्‍ताह में बोई गई ज्वार से सराहनीय उपज प्राप्‍त करना संभव है ।
समस्त परिणामों से यही निष्कर्ष निकलता है कि कम से कम सिंचित क्षेत्र में ज्वार को इष्‍टतम समय पर बोने से अधिक उपज संभव है ।
परन्तु प्रश्‍न यह उठता है कि आखिरी ज्वार की बुआई समय से करना संभव क्यों नहीं हो पाता अथवा क्या कोई ऐसी व्यवस्था संभव है , जिसके द्वारा ज्वार इष्‍टतम समय पर ही बोई जा सके ।
उदाहरणतः यदि पलेवा करने के पश्‍चात वर्षा हो जाये तो ज्वार लगाने में न चाहते हुए भी विलम्ब की संभावना है ।
कभी-कभी वर्षा हफ्ते-दस दिन तक लगातार चलती रहती हैं तथा खेत बुआई की स्थिति में नहीं आ पाता , ऐसे में देरी हो जाती है ।
इस प्रकार की समस्याओं का समाधान किसान को स्वयं स्थानीय जलवायु क्रम के अनुभव को ध्यान में रखकर निकालना चाहिए ।
दक्षिणी भारत में ज्वार की पेड़ी ( रेटून) लेना एक साधारण तथा प्रचलित विधि है परन्तु उत्तरी भारत में यह विधि प्रचलित नहीं है ।
वैसे ज्वार की पेड़ी लगाना इस क्षेत्र में भी संभव है ।
इस विषय पर भारतीय कृषि अनुसंधान संस्थान में लेखक ने स्वयं प्रयोग किये हैं ।
इस प्रयोग का मुख्य उद्देश्य ग्रीष्मकाल अर्थात ( मई-जून) के माह में ज्वार की बुआई करके जुलाई के प्रारम्भ में हरा चारा प्राप्‍त करना था ।
साथ ही साथ यह भी कि सिंचित ज्वार की बुआई में देर होने की संभावना को कम किया जा सके ।
गेहूं की फसल काटने के बाद मई में ज्वार की बुआई 17 किलो प्रति हैक्टर बीज का प्रयोग करके की गयी ।
स्वर्ण तथा सी.एस.एच.-1 किस्मों को इस प्रयोग के लिए चुना गया था ।
ज्वार की ग्रीष्मकालीन फसल को चारे के लिए बुआई के लगभग 80 दिन पश्‍चात हरे चारे के रूप में काट लिया गया था ।
चारे की उपज 500 क्‍विंटल प्रति हैक्टर प्राप्‍त हुई ।
ध्यान देने योग्य बात यह है कि ज्वार को चारे लिए भुट्टा बाहर निकलने वाली अवस्था में काटा गया था ।
इसके दो कारण थे , एक तो यह कि पेड़ी ज्वार में स्वस्थ तथा अधिक अंकुर निकलें दूसरा , यह कि हाइड्रोसायिनक अम्ल की मात्रा निर्धारित सुरक्षित स्तर पर ही रहे ताकि उपभोगी जानवरों को इस अम्ल से हानि होने की कोई संभावना नहीं रहे ।
चारा काटते समय पौधे को भूमि से दो या तीन इंच की ऊंचाई पर काटना चाहिए ।
ऐसा करने से पेड़ी की फसल अच्छी होती है क्योंकि अवशेष भाग में आंखों की संख्या पर्याप्‍त होती है तथा दौजियों का फुटाव सन्तोषजनक होता है ।
पेड़ी ज्वार की बढ़वार तथा विकास की दर नौदा ( प्लान्टेड) ज्वार से कहीं अच्छी पायी गयी ।
सीधी बोई गयी ज्वार पहले महीने में बड़ी धीमी गति से बढ़ती है ।
उससे कीड़ों और बीमारियों के प्रकोप की संभावना अधिक होती है क्योंकि पौधों में रोगों आदि के प्रतिरोध क्षमता कम होती है ।
इसी काल में खरपतवार भी भारी हानि पहुंचा सकते हैं ।
मगर पेड़ी ज्वार की फसल चारा काटने के 15-20 दिन में जमीन को पूरी तरह ढक लेती है अर्थात यह बड़ी तेजी के साथ वृद्धि करती है ।
इसका नतीजा यह होता है कि फसल खरपतवारों को पूरी तरह दबा लेती है और वे इसे कोई विशेष हानि नहीं पहुंचा पाते ।
इसी प्रकार प्ररोह मक्खी ( शूटफ्लाई) का आक्रमण भी न के बराबर होता है ।
अतः पेड़ी ज्वार की फसल हर प्रकार से स्वस्थ होती है और प्रति हैक्टर पौधों की संख्या भी इष्‍टतम होती है ।
पेड़ी ज्वार के ऊपर लगातार वर्षा होने का भी बुरा प्रभाव नहीं पड़ता क्योंकि समय आने पर वर्षा वाले दिन भी चारा काटा जा सकता है ।
उत्तरी भारत में ज्वार की पेड़ी लगाने की संभावना अवश्य है तथा इससे दाना और चारा दोनों की ही काफी अच्छी उपज मिलती है ।
फिर भी इस विषय पर अभी और अनुसंधान करने की आवश्यकता है ।
दरअसल यह जानना जरूरी है कि कौन-सी किस्म खासकर ज्वार , पेड़ी के लिए उत्तम है ।
जिस किस्म में तने के निचले भाग से दौजियों का अधिक फुटाव होता है वही किस्म पेड़ी लगाने के लिए उत्तम होती है ।
यहां यह बताना न्यायसंगत जान पड़ता है कि उत्तरी भारत के कुछ भागों में ज्वार की पेड़ी चारे के लिए ली जाती रही है और अब तक जानवरों को हानि पहुंचने का कोई उदारहरण नहीं पाया गया ।
ग्रीष्म-काल में एक या दो मानसूनी वर्षाओं के पश्‍चात चारे के लिए इसे काटना सुरक्षित पाया गया है ।
सारांश यह हुआ कि सिंचित भागों में ज्वार की पहली फसल ग्रीष्मकाल में लगाकर , पहली फसल से चारा लिया जा सकता है और दूसरी फसल को पेड़ी के लिए रखा जा सकता है ।
जिससे मौसम की अनिश्‍चितताओं तथा अन्य कुप्रभाव को घटाना संभव है ।
यही नही ज्वार को इष्‍टतम समय पर अगली फसल लेने के लिए छोड़ा जा सकता है ताकि सिंचित ज्वार की अधिकतम संभव उपज ली जा सके ।
इससे पहले कि सिंचित ज्वार की बुआई के इष्‍टतम समय की बाबत बातचीत की जाये यह जान लेना आवश्यक है कि इष्‍टतम समय पर बीजी गयी ज्वार को प्रायः भूमि में नमी के अभाव का सामना नहीं करना पड़ता है ।
प्रयोग के परिणामों से पता चलता है कि यदि फूल आने के समय भूमि में नमी की मात्रा का अभाव हो तो दाने की उपज पर बड़ा बुरा प्रभाव पड़ता है ।
जब फसल की बुआई सामयिक होती है तो ऐसी स्थिति आने की संभावना नहीं के बराबर हो जाती है ।
मौसम विशेषज्ञ वैज्ञानिकों के अनुमानों तथा अपने अनुभव के आधार पर इष्‍टतम बुआई के समय का निर्णय लिया जाता है ।
इस विधि का मुख्य उद्देश्य निरन्तर वर्षा के कारण होने वाली बुआई की देरी को लाभप्रद समाधान के रूप में पेश करना था ।
वर्षा होने के बाद बुआई करने की तुलना में कुछ समय का लाभ भी मिल जाता है ।
जिससे फसल की अधिकतम उपज प्राप्‍त करना संभव हो जाता है , परन्तु यह आवश्यक है कि वर्षा शुरू होने की तिथि का पूर्वानुमान हो ।
यह कोई आसान काम नहीं है , फिर भी देश के विभिन्‍न भागों के वर्षा संबंधी कई दशकों के आंकड़ों को एकत्रित करने के पश्‍चात उनका विश्‍लेषण किया गया है तथा किया जा रहा है ।
इस विश्‍लेषण के आधार पर मानसून की वर्षा आरम्भ होने की तिथि के विषय में भविष्यवाणी आवृति के आधार पर की जा सकती है ।
इसी सूचना के आधार पर ज्वार की बुआई का समय निश्‍चित किया जा सकता है अथवा किया जाता है ।
सारे देश की वर्षा का मानचित्र उपलब्ध है परन्तु आवश्यकता इस बात की है कि इस सूचना को किसानों तक सही विधि द्वारा सही रूप में पहुंचाया जाये ताकि वे इस महत्वपूर्ण सूचना का उपयोग कर सकें तथा अनुमोदित इष्‍टतम समय पर बुआई करके लाभ उठा सकें ।
सिंचाई के साधनों की उपलब्धता के कारण अनुमोदित इष्‍टतम तिथि अथवा काल का अनुकरण किया जा सकता है पर खरीफ कालीन ज्वार के विषय में इस अनुमोदन का अनुकरण सर्वथा संभव नहीं है क्योंकि वर्षा की अनिश्‍चितता बारानी तथा सिंचित दोनों ही क्षेत्रों में समान होती है ।
इन्दौर तथा इसी प्रकार की जलवायु वाले अन्य क्षेत्रों में ज्वार की बुआई का इष्‍टतम समय जून का आखिरी सप्‍ताह है ।
इस समय ज्वार बोने से दाने के साथ-साथ कड़वी ( सूखा चारा ) की उपज भी देर से बोई गयी फसल की तुलना में अधिक प्राप्‍त होती है ।
इसका आशय यह हुआ कि जल्दी बोई गई ज्वार में वानस्पतिक ( वैजीटेटिव) वृद्धि अधिक होती है ।
कोयम्बटूर की जलवायु में खरीफ ज्वार को जुलाई के तीसरे सप्‍ताह तक अवश्य बो देना चाहिए अन्यथा इसकी उपज में भारी क्षति होती है ।
दाने के अतिरिक्‍त चारे की पैदावार भी घट जाती है ।
परन्तु चारे की उपज पर दाने की तुलना में कम प्रभाव पड़ता है ।
असामयिक खासकर विलम्बित बुआई के कारण ज्वार के दाने का भार तथा भुट्टे में दाने की संख्या घट जाती है ।
खरीफ ज्वार की तरह रबी ज्वार की उपज पर भी बुआई के समय का गहरा प्रभाव पड़ता है ।
रबी के मौसम में ज्वार तमिलनाडु , कर्नाटक , आन्ध्रप्रदेश और महाराष्‍ट्र में लगाई जाती है ।
इन प्रान्तों की जलवायु ऐसी है कि ज्वार की फसल साल भर लगाई जा सकती है तथा साल में इसे तीन बार काटा जा सकता है ।
यह प्रकृति की देन है ।
इसके अनेक लाभ हैं जैसा कि बीज बढ़ाने का काम इन्हीं भागों में किया जाता है ।
नई किस्मों का बीज एक ही साल में पर्याप्‍त मात्रा में पैदा किया जा सकता है तथा देश के अन्य भागों में मुख्य मौसम शुरू होने तक पहुंचाया जा सकता है ।
शायद आपको ज्ञात होगा कि प्रकृति की इसी देन के कारण सस्य सुधार परियोजनाओं ने थोड़े से ही समय में बड़ी प्रगति की है ।
इसका उदाहरण है ज्वार तथा बाजरा की संकर किस्मों और गेहूं की उन्‍नत किस्मों की बीजों द्वारा थोड़े समय में उत्पादन में हरित क्रान्ति आना ।
दरअसल जल्दी बोई गई ज्वार भूमि में संरक्षित नमी का उपयोग पूरी तरह कर लेती है ।
इस प्रकार फसल की बढ़वार इस क्रम में होती है कि फसल की प्रत्येक अवस्था में भू-जल उपलब्ध होता रहता है तथा भूमि की नमी समाप्‍त होने से पहले ही फसल पककर तैयार हो जाती है ।
प्रयोगों के परिणामों से पता चलता है कि प्रचलित समय में एक महीना पूर्व ज्वार की बुआई करने से उत्पादन क्षमता में 80-81 प्रतिशत की वृद्धि की जा सकती है ।
यहां एक स्वाभाविक प्रश्‍न यह उठता है कि आखिर यह सब जानते हुए भी इसके बोने में देर क्यों की जाती है ।
उत्तर-पूर्वी मानसून के प्रारम्भ होने पर किसान लोग पहले कपास लगाते हैं , क्योंकि यह अधिक लाभदायक फसल है जब कपास की बुआई पूरी हो जाती है तब ज्वार लगाने की बारी आती है ।
इसी दौरान बोने का इष्‍टतम समय निकल जाता है ।
जिससे रबी ज्वार की उपज कम मिलती है ।
इसके अलावा रबी के मौसम के लिए उन्‍नत किस्मों का प्रयोग भी कम किया जाता है ।
इस सब कारणों का सम्मिलित प्रभाव पैदावार घटा देता है ।
जिन क्षेत्रों में केवल ज्वार की वर्ष में एक ही फसल लेना संभव है उन भागों में ज्वार की बुआई उचित समय अर्थात एक महीने अथवा इससे भी पहले करने में कोई समस्या नहीं आती ।
लेकिन जहां खरीफ तथा रबी दोनों मौसमों में ज्वार बोई जाती है , उन भागों में तना छेदक मक्खी द्वारा भारी हानि होने की संभावना रहती है ।
अगैती बुआई से पैदावार अधिक लेना संभव है ।
तना छेदक मक्खी के प्रकोप को भी घटाया जा सकता है ।
साथ ही साथ यह कहना आवश्यक है कि वर्षा की मात्रा एवं वितरण का अपना महत्व है क्योंकि अगैती ज्वार की अच्छी उपज के लिए भूमि में पर्याप्‍त नमी का होना आवश्यक है ।
नमी के अतिरिक्‍त तापमान तथा सूर्य-प्रकाश का भी अपना महत्व है ।
दरअसल मध्य अक्‍तूबर के पश्‍चात रबी ज्वार का बोना उपज की दृष्‍टि से उचित नहीं है ।
बीजापुर में किए गए अध्ययन से पता चला कि सी.एस.एच.-1 अगैती बुआई के लिए उत्तम है और पिछैती के लिए सी.एस.बी.-7 आर तथा एम.-35-1 ।
इसी प्रकार बैलार में भी एम.-35-1 पछैती बुआई के लिए अच्छी साबित हुई ।
परन्तु रायचूर तथा राहुरी केन्द्रों पर किस्मों की उपज में कोई खास अन्तर नहीं पाया गया ।
दक्षिणी पठार में अब भी ज्वार की हगारी तथा मालदानी किस्में प्रचलित हैं क्योंकि इन पर तना छेदक मक्खी का प्रकोप कम होता है और ये सूखे की दशा को अच्छी तरह सहन कर सकती हैं ।
किन्तु इन किस्मों की उपज नयी एवं उन्‍नत किस्मों की तुलना में कम है ।
रबी मौसम के लिए उचित किस्मों का चयन अथवा अधिक उपज देने वाली संकर किस्मों को बनाया जाना आवश्यक है ।
ये किस्में तना छेदक मक्खी के प्रकोप से लगभग मुक्‍त तथा ज्यादा से ज्यादा सूखा सहन करने की क्षमता युक्‍त है ।
ज्वार की तरह ही बाजरा की उपज पर बुआई के समय का गहरा प्रभाव पड़ता है ।
आपको शायद ज्ञात होगा कि बाजरा का केवल 3 प्रतिशत क्षेत्र सिंचित है ।
अतः 97 प्रतिशत क्षेत्र वर्षा के ऊपर ही निर्भर करता है ।
प्रचलित सस्य विधियों में खासा परिवर्तन करने पर अच्छी उपज ली जा सकती है ।
अब तक किए गए प्रयोगों के परिणामों से ज्ञात हुआ है कि बाजरा बोने के प्रचलित समय से पहले ही इसकी बुआई करना लाभदायक है क्योंकि समय से बोए गए संकर बाजरा की उपज अधिक मिलती है यानी इसकी उत्पादन क्षमता अधिक होती है ।
संकर बाजरा की भरपूर पैदावार लेने के लिए हिसार तथा इसके आस-पास के क्षेत्र में इसे जुलाई के मध्य में बोना चाहिए ।
सिंचित संकर बाजरा लगाने का इष्‍टतम समय जुलाई का पहला पखवाड़ा है ।
जिस दिन बुआई की गयी , यदि उसी दिन वर्षा हो जाये तो बाजरा नहीं उगता तथा इसे पनपीट कहा जाता है ।
पनपीट के बाद या तो जमाव बिल्कुल नहीं होता अथवा बहुत छितरा या कम होता है ।
इस प्रकार प्रति इकाई क्षेत्र में पौधों की संख्या बहुत कम रह जाती है तथा उपज में भारी कमी आ जाती है अगर बुआई दुबारा की गयी तो फसल पिछैती हो जाती है ।
इन समस्याओं का समाधान करने के उद्देश्य से भारतीय कृषि अनुसंधान संस्थान तथा अन्य कृषि विश्‍वविद्यालयों में बाजरा रोपण की विधि तथा सीधी बुआई की तुलना की गई ।
धान की फसल पानी के अभाव में अपना जीवन चक्र पूरा करने में प्रायः असमर्थ होती है इसमें रोपण के समय खेत में पानी का भरा होना नितांत आवश्यक है और सीधी बिजाई के लिए भी खेत का गीला होना जरूरी है ।
दूसरी ओर बाजरा की पनीरी को दोमट और कुछ भारी किस्म की भूमि में केवल नमी धारण क्षमता के स्तर पर ही रोपा जा सकता है ।
पनीरी लगाते समय यदि एकाध दिन बाद वर्षा हो जाए तो भी रोपे हुए पौधे जड़ पकड़ लेते है ।
लेखक का अपना अनुभव है कि पनीरी लगाने के 5-6 दिन तक भी वर्षा आ जाए तो बाजरे के लगाए गए पौधे जड़ पकड़ते हैं ।
इसके अलावा वातावरण में जुलाई के आखिरी तथा अगस्त के महीने में रात के समय नमी की अधिकता के कारण काफी ओस गिरती है जिससे पौधे को जड़ पकड़ पकड़ने में काफी मदद मिलती है ।
साथ ही साथ काश्त की विधियों में थोड़ा-सा हेर-फेर करके भी रोपण का काम किया जा सकता है ।
अगर मेड़ तथा नालियां हल से बना दी जाएं तो नालियां में वर्षा का पानी रोका जा सकता है तथा पनीरी को नालियों में ही लगाया जा सकता है ।
अगर जून के आखिरी अथवा जुलाई के पहले सप्‍ताह में मानसून की वर्षा आरम्भ न हो तो बाजरा की पौद लगा देनी चाहिए ।
राज्य के कृषि विभागों को सामूहिक पौदशाला लगानी चाहिए तथा आवश्यकता पड़ने पर किसानों को पनीरी उपलब्ध करानी चाहिए ।
अगर किसी कारणवश पौद न बिके तो नर्सरी में बोई गई बाजरा की फसल को चारे के रूप में इस्तेमाल करना संभव है ।
हरी पत्ती के रोग ( रोमल फफूंदी या डाउनी मिल्ड्‍यू ) से पीड़ित पौधों को पनीरी लगाते समय छांटा जा सकता है और इस रोग से होने वाली हानि को कम किया जा सकता है ।
पौद लगाने से पहले खेत की तैयारी से खरपतवारों की समस्या भी काफी हद तक हल हो जाती है ।
पनीरी रोपने से पहले पौधे की पत्तियों के ऊपरी भाग को काट देना भी उचित होगा किन्तु ध्यान रहे कि पौध की बढ़वार वाला भाग ( ग्रोथ पॉइन्ट को हानि न पहुँचे ) ।
इस विधि का मुख्य उद्देश्य वाष्पोत्सर्जन द्वारा होने वाले जल ह्रास को कम करना है ।
पनीरी को नर्सरी से निकालते समय ध्यान रखना चाहिए कि जड़ों को हानि न हो अतः पनीरी उखाड़ने से पहले पौदशाला में पानी लगा देना चाहिए ताकि जमीन गीली हो जाए और पौधों की जड़ें न टूटें ।
अगर रोपण का काम धूप में करना पड़े तो पौदशाला से पौधे थोड़े-थोड़े निकालने चाहिए और उन्हें छायादार स्थान पर रखना चाहिए ।
अच्छा तो यह होगा कि पौधे की जड़ों को पानी में डुबो कर रखा जाए ।
ज्वार तथा बाजरा की तरह बुआई के समय का मडुआ की उपज पर भी भारी प्रभाव पड़ता है किन्तु इस पहलू पर कोई खास शोध कार्य नहीं किया गया है ।
इसका मुख्य कारण है कि मडुआ का क्षेत्र काफी बिखरा हुआ है तथा खेती की आधुनिक एवं वैज्ञानिक विधियों से इसे अछूता रखा गया है क्योंकि इसे कोई महत्वपूर्ण फसल नहीं माना जाता ।
आश्‍चर्य की बात तो यह है कि इस शताब्दी के प्रारम्भ में ही डा . लेस्सी सी . कालमेन की प्रख्यात पुस्तक ‘मडुआ की मैसूर में खेती ’ प्रकाशित हुई ।
इस पुस्तक में उस समय तक किए गए सारे कामों का विस्तृत वर्णन किया गया है ।
कालमैन ने अपनी इस पुस्तक में सन 1909 से 1914 तक बुआई के समय पर किए गए प्रयोग के परिणामों की समीक्षा की तथा सारांश में बताया कि यह प्रयोग बेंगलूर में किया गया ।
1 जुलाई से पहले की गई बुआई से हमेशा 1 जुलाई से 1 अगस्त के बीच बोई गयी फसल से कम उपज मिली ।
पिछले दस साल में किए गए प्रयोगों से यही पता चला कि मडुआ की बुआई का इष्‍टतम समय जुलाई का महीना है ।
इस महीने में लगाई गई फसल सूखा , कीड़े और बीमारियों के प्रकोप से बच जाती है ।
किन्तु प्रश्‍न यह उठता है कि क्या मडुआ जैसी फसल की बुआई इष्‍टतम समय पर की जा सकती है ?
यह खासकर सूखा वाले भागों में लगाई जाने वाली फसल है तथा इसकी बुआई वर्षा होने पर निर्भर करती है ।
इन्हीं कारणों को ध्यान में रखते हुए मोटे अनाज सुधार परियोजना के अखिल भारतीय कार्यक्रम के अन्तर्गत कुछ प्रयोग ज्यादा देने वाली नयी किस्मों को लेकर किए गए ।
दक्षिण भारत में मडुआ की साल में तीन फसलें तक ली जा सकती हैं यानी कि इसे ग्रीष्म तथा शरद ऋतुओं में लगाया जा सकता है ।
बोने के समय के अलावा , बोने की विधि तथा तकनीक का भी मडुआ की उपज पर भारी प्रभाव पड़ता है ।
इस शताब्दी के आरंभ में किए गए प्रयोगों से पता चलता है कि कतारों में बोए गए मडुआ की ज्यादा उपज मिली ।
हालांकि यह उपज बोने की विधि उतेरा से कोई बहुत अधिक उत्तम न थी ।
मगर खरपतवार आदि को नियंत्रित करना आसान हो गया और पौधों के बीच लगभग समान दूरी रखी जा सकी ।
इसी प्रकार के अन्य प्रयोगों से मडुआ की उपज , बोने की उतेरा विधि से कहीं ज्यादा मिली ।
कतारों में बोने की विधि का प्रदर्शन किसानों के खेतों में किया गया तथा उन्हें कतारों में मडुआ बोने की महत्ता समझाई गई ।
किसानों को बताया गया कि ज्यादातर अब इसे कतारों में ही लगाया जाता है ।
हां , इतना अवश्य है कि बारानी भागों में इसे अब भी बिखेर कर बोया जाता है ।
अन्य मोटे अनाज : कंगनी , कोदो , कुटकी आदि के बोने के समय पर न के बराबर काम किया गया है ।
दरअसल जब भी मौसम की वर्षा हुई ( जल्दी या देर से ) और अन्य सब फसलें बोने के बाद समय मिला , तभी मोटे अनाजों को बोया जाता है ।
कभी-कभी मानसून की वर्षा यदि समय से काफी बाद आई और किसी भी अन्य फसल के बोने का समय नहीं रहा तो इन मोटे अनाजों को ही बो दिया गया ।
यानी इसके बोने का कोई इष्‍टतम समय न तो जांचा गया और न इन अनाजों की समय से बिजाई करने पर जोर ही दिया गया ।
कभी-कभी इन फसलों को अन्य प्रमुख फसलों के साथ लगाया जाता है अर्थात मुख्य फसल के बीते समय ही इनको भी बोया जाता है ।
हरियाणा में अनाज भंडारण के पुख्ता इंतजाम नहीं हैं ।
प्रदेश का करीब साढ़े 57 लाख मीट्रिक टन अनाज इस समय खुले में पड़ा है ।
हालांकि सरकार ने 22 लाख मीट्रिक टन क्षमता के नए गोदाम बनाने के लक्ष्य तय कर समस्या पर काबू पाने की शुरुआत की है ।
प्रदेश में अनाज भंडारण की क्षमता 84.23 लाख टन है ।
राज्य की अपनी खुद की गोदाम भंडारण क्षमता 48.79 लाख टन है ।
5.24 लाख टन क्षमता के गोदाम निजी उद्यमी गारंटी योजना के तहत सृजित किए गए हैं ।
30.20 लाख टन अनाज का भंडारण टीन एवं खुले में किया जाता है ।
सरकार इस व्यवस्था को भी भंडारण क्षमता मानती है ।
इस समय राज्य के पास 70 लाख 60 हजार 425 मीट्रिक टन अनाज है ।
इसमें से मात्र 13 लाख 16 हजार 421 मीट्रिक टन अनाज ही कवर्ड एरिया ( गोदामों) में सुरक्षित है ।
57 लाख 44 हजार 3 मीट्रिक टन अनाज इस समय खुले में पड़ा है ।
किसी भी प्राकृतिक आपदा की स्थिति में इस अनाज को सुरक्षित नहीं बचाया जा सकता है ।
इस बार भी करोड़ों रुपये का बहुमूल्य अनाज खुले में बारिश की भेंट चढ़ सकता है ।
खरीफ सीजन के चावल की खरीद अभी पूरी नहीं हो पाई है और गेहूं खरीद सीजन शुरू होने में केवल एक सप्‍ताह भर और है ।
दूसरी ओर भंडारण की चिंताजनक स्थिति के बावजूद सरकार का खाद्य प्रबंधन हाथ पर हाथ धरे बैठा है ।
आगामी एक जून को गेहूं की सरकारी खरीद संपन्‍न होने तक नौ करोड़ टन से भी अधिक खाद्यान्‍न का स्टॉक हो जाएगा , जो अब तक का सर्वाधिक होगा ।
इतनी बड़ी मात्रा में अनाज को संभालना सरकार की बड़ी चुनौती होगी ।
गोदाम खाली कराने को लेकर सालभर चुप बैठी केंद्र सरकार की आंख अब खुली है ।
आनन-फानन में लगभग एक करोड़ गेहूं निर्यात का फैसला तो ले लिया गया , लेकिन इसमें से अब तक केवल 25 लाख टन का ही निर्यात संभव हो पाया है ।
निजी व्यापारियों के निर्यात के लिए 50 लाख टन गेहूं की मात्रा निर्धारित की गई है , लेकिन निर्यात की शर्तों को देखते हुए इस सौदे के पूरा होने की संभावना कम ही है ।
देश में पिछले दो साल के दौरान कृषि की रिकार्ड पैदावार हुई है ।
अदूरदर्शी सरकारी नीतियों के चलते निजी व्यापारियों को अनाज खरीद से दूर रखा गया ।
जबकि सरकार बिना किसी सोच विचार के गेहूं व चावल की अंधाधुंध खरीद करती रही ।
सरकार के स्टॉक में बफर मानक और स्ट्रेटजिक मानक के मुकाबले कई गुना अधिक अनाज हो गया ।
इसके विपरीत अनाज भंडारण की सुविधाएं कम पड़ गई ।
लिहाजा लाखों टन अनाज विभिन्‍न जगहों पर खुले आसमान के नीचे पॉलीथीन से ढक कर रखना पड़ा ।
खाद्य मंत्रालय के आंकड़ों के मुताबिक केंद्रीय और राज्य एजेंसियों के अलावा निजी गोदामों की कुल भंडारण क्षमता 6.1 करोड़ टन है ।
इसमें खुले में बनाए जाने वाले अस्थायी भंडार भी शामिल है ।
पिछले साल एक जून को अनाज का स्टॉक 8.2 करोड़ टन था , जिसके भंडारण को लेकर सरकार की हालत पतली थी ।
लेकिन आगामी एक अप्रैल से शुरू हो रहे गेहूं खरीद सीजन में अनाज की यह मात्रा नौ करोड़ टन से भी अधिक हो जाएगी ।
गेहूं की खरीद के चालू होने से पहले ही चावल की खरीद अपने उच्‍चतम स्तर पर पहुंचने वाली है ।
मार्च के दूसरे सप्‍ताह तक चावल की खरीद 2.82 करोड़ टन हो चुकी है , जो पिछले साल की इसी अवधि के 2.72 करोड़ टन से अधिक हो गई है ।
विभिन्‍न मंडियों में अभी भी रोजाना 1.79 लाख टन चावल की सरकारी खरीद हो रही है ।
गोदामों की मांग व उपलब्धता के बीच का अंतर सालों साल बढ़ा है ।
हर तरह के गोदामों की भंडारण क्षमता को जोड़कर भी सरकार सात करोड़ टन से अधिक अनाज का भंडारण नहीं कर सकती है ।
इसमें अस्थाई गोदाम की क्षमता भी शामिल है ।
जबकि अनाज का स्टॉक नौ करोड़ टन से ऊपर पहुंच जाएगा ।
इसे लेकर खाद्य मंत्रालय की धौकनी तेज हो गई है ।
अफसरों की सांस फूल रही है ।
यानी लगभग दो करोड़ टन अनाज की छीलालेदर होने के पूरे आसार है ।
हमारे नीति-नियंताओं द्वारा पॉलीथीन और अन्य अस्थाई संसाधनों व तरीकों से चाहे जितने प्रयास किए जाएं , लेकिन करोड़ों रुपये का नुकसान होना तय है ।
हरितक्रांति के बाद देश में खाद्यान्‍न की पैदावार बढ़ने के अनुपात में भंडारण सुविधा के बारे में सोचा ही नहीं गया ।
खाद्य सुरक्षा के लिए सरकार ने खाद्यान्‍न भंडारण और उसके संचालन के लिए भारतीय खाद्य निगम ( एफसीआइ) और केंद्रीय भंडारण निगम ( सीडब्लूसी) की स्थापना कर डाली ।
उसकी गतिविधियां हरितक्रांति वाले कुछ राज्यों तक ही सीमित रहीं ।
गोदाम बनाए तो गए लेकिन पंजाब , हरियाणा और पश्‍चिमी उत्तर प्रदेश के अलावा देश के बाकी हिस्से में कुछ नहीं हुआ ।
राशन प्रणाली की जरूरतों के मद्देनजर राज्यों में भंडारण एजेंसियां बनाई गई ।
लेकिन सीमित संसाधनों की वजह से छत्तीसगढ़ , मध्य प्रदेश , आंध्र प्रदेश और केरल को छोड़कर बाकी राज्यों की हालत जस की तस रही ।
कृषि क्षेत्र में उत्पादन घरेलू मांग से अधिक होने लगी ।
लेकिन इस हिसाब से एफसीआइ में अनाज भंडारण का दायरा नहीं बढ़ाया ।
लिहाजा भंडारण सुविधा और जरूरत के बीच के असंतुलन में तर्कसंगत सुधार के बारे में सोचा नहीं गया ।
नए गोदाम बने भी तो उन्हीं राज्यों में जहां पहले से भंडारण सुविधा मौजूद थी ।
खाद्य सुरक्षा के साथ स्ट्रेटजिक भंडार की जरूरत को देखते हुए सरकार ने निजी निवेशकों को मौका देने का मन बनाया , लेकिन आधे-अधूरे मन से ।
उसी का नतीजा है कि सरकार की कोशिशें नाकाफी साबित हो रही हैं ।
दरअसल सरकार के समक्ष नीतियों की साख और विश्‍वसनीयता का सबसे बड़ा संकट है ।
निजी निवेशकों के लिए जो शर्तें और सहूलियतें देने का ऐलान किया गया है , उससे निवेशक आकर्षित नहीं हो रहे है ।
जिन गोदामों के किराये सालों पहले निर्धारित किये गये हैं , उनके किरायों की दरें आज तक संशोधित नहीं की जा रही है ।
उनके मुकाबले खुले में तिरपाल से ढक कर भंडारण करने वाले अस्थाई गोदामों के किराये पहले के गोदामों से अधिक है ।
अफसरशाही की भेंट चढ़ चुके एफसीआइ की कार्य प्रणाली में तब्दीली न होने से हालात सुधरने के बजाय बिगड़ते जा रहे हैं ।
नीतिगत स्थिरता का अभाव है जिससे गोदाम बनाने के लिए निवेशक आगे नहीं आ रहे हैं ।
गोदामों के प्रसार की हालत इतनी खराब है कि बिहार से धान खरीद कर लुधियाना जाता है और वहां की राइस मिलों में तैयार होकर चावल फिर बिहार के बाजारों में पहुंचता है ।
इस तरह की अनियमितता पर सरकार की नजर ही नहीं है ।
कृषि मंत्रालय की ओर से गांव-गांव गोदाम बनाने का फैसला किया गया है , लेकिन यह परियोजना गांवों तक नहीं पहुंची ।
कृषि उत्पादन में अग्रणी पंजाब में एफसीआइ व अन्य एजेंसियों के पास तकरीबन 25 लाख टन खाद्यान्‍न भंडारण की क्षमता है , लेकिन इसमें सिर्फ 10 लाख टन के आसपास ही कवर्ड स्टोरेज है ।
बाकी सारी स्टोरेज खुले आकाश के नीचे बने अस्थाई गोदामों ( प्लिंथ) में की जाती हैं ।
प्लिंथ यानी जमीन पर तैयार एक ढांचे पर भंडारण किया जाता है जिसे तिरपाल से ढका जाता है ।
राज्य में स्टोरेज की दिक्‍कत को दूर करने के लिए निजी क्षेत्र के जरिए स्टोरेज क्षमता को लगातार बढ़ाने का प्रयास किया जाता रहा है ।
बीते वर्ष ही पनग्रेन द्वारा 27 गोदामों का निर्माण निजी क्षेत्र से करवाया गया और इन 3 लाख मीट्रिक टन क्षमता के गोदामों को पनग्रेन द्वारा एफसीआइ को सौंपा जाना है ।
वहीं , केंद्र की अनुमति के बाद 4 लाख मीट्रिक टन की क्षमता वाले प्लिंथों का निर्माण भी शुरू होने को है ।
इससे राज्य की भंडारण क्षमता में और इजाफा होगा ।
वहीं एक निजी क्षेत्र की कंपनी द्वारा अमृतसर जिले में 50 हजार मीट्रिक टन क्षमता का अल्ट्रा-मॉडर्न कवर्ड गोदाम बनाया गया है , जहां तापमान नियंत्रण जैसे सभी वैज्ञानिक तरीकों की सुविधा है ।
संभावना है कि पीपीपी के आधार पर ऐसे और गोदामों के निर्माण को हरी झंडी दे दी जाए ।
पहले हमारे देश में किसान घरों में भंडारण करते थे ।
तब किसान खेती के तीनों स्तर ( उत्पादन, भंडारण , विपणन ) पर अहम भूमिका निभाता था ।
अब ऐसा न होना इस समस्या की असली जड़ है ।
पुराने समय में किसान अनाज को एक मौसम से दूसरे मौसम तक परंपरागत तरीकों से सुरक्षित रखते थे ।
इससे गांव के लोगों की अनाज संबंधी जरूरतें कम लागत पर ही पूरी हो जाया करती थीं ।
आज सरकार चाहे तो यह स्थिति ग्राम पंचायत व्यवस्था के माध्यम से लागू कर सकती है ।
आज किसानों को अनाज की असुरक्षा के चलते फसलों के तुरंत बाद बेचने के लिए मजबूर होना पड़ रहा है ।
फसल कटने के बाद जिस न्यूनतम समर्थन मूल्य पर सरकारी खरीद की जाती है , अगर वही खरीद किसान से बाद में की जाए , इस दौरान अनाज के सुरक्षित भंडारण के लिए समुचित राशि एमएसपी में जोड़कर किसानों को दिया जाए तो भंडारण की समस्या हल होने के साथ किसानों को अतिरिक्‍त आय भी होगी ।
अधिक समय के लिए भंडारण की अगर समुचित प्रोत्साहन राशि किसानों को मिले तो इससे किसानों को भंडारण संबंधी संसाधन जुटाने में आर्थिक दिक्‍कतें नहीं आएंगी और भंडारण की समस्या का निदान भी संभव होगा ।
प्रदेश में गोदाम निर्माण के लिए किसानों को सहायता का प्रावधान किया गया , किन्तु राशि का उपयोग नहीं हो रहा है ।
अनाज भंडारण के लिए गोदाम निर्माण में उपभोक्ता सरंक्षण , सहकारिता व कृषि विभाग की भूमिका है ।
इनके माध्यम से सरकारी , सहकारिता व निजी क्षेत्र में गोदाम का निर्माण कराया जाता है ।
सरकारी व सहकारी स्तर पर वर्तमान में भंडारण क्षमता 9.48 लाख टन है , जबकि वर्ष 2011-12 में 177.62 लाख टन अनाज का उत्पादन हुआ है ।
किसानों को अपने स्तर से 100 टन भंडारण क्षमता के गोदाम निर्माण के लिए सरकार पांच लाख रुपये अनुदान देती है ।
गोदाम का छत एसबेस्टॉस का होने पर भी सहायता का प्रावधान है ।
किसानों को छत पक्‍का बनाने पर रोक नहीं है ।
सरकारी सहायता पांच लाख ही मिलेगी किन्तु किसान अधिकाधिक राशि व्यय करने को स्वतंत्र है ।
इसके अलावा 5 क्‍विंटल से 20 क्‍विंटल तक भंडारण क्षमता के धातु कोठिला ( भंडारण संसाधन ) पर भी सरकार द्वारा किसानों को 50 प्रतिशत अनुदान का प्रावधान है ।
इससे प्रत्येक किसान के घर में गोदाम की सुविधा उपलब्ध हो जाएगी ।
वर्ष 2011-12 में किसानों द्वारा 300 अनाज गोदाम लक्ष्य की जगह मात्र 161 का ही निर्माण हुआ ।
इस मद में 15 करोड़ के मुकाबले केवल 3.88 करोड़ रुपये का ही उपयोग हुआ ।
धातु कोठिला में भी 8.46 करोड़ की तुलना में 6.28 करोड़ ही व्यय हुआ ।
वित्तीय वर्ष 2012-13 में धातु कोठिला के लिए निर्धारित राशि 5 करोड़ की जगह 3.35 करोड़ का ही उपयोग हो सका ।
इस अवधि में किसानों द्वारा 200 मीट्रिक टन क्षमता के 500 गोदामों का निर्माण करना था ।
इसके लिए 25 करोड़ के प्रावधान में से करीब 4.31 करोड़ रुपया ही उपयोग हुआ ।
अनाज भंडारण की समस्या से निपटने के लिए सरकार निजी सार्वजनिक सहभागिता ( पीपीपी माडल ) की ओर बढ़ी तो है पर इस ओर निजी भागीदारी का वैसा रुझान सामने नहीं आया है जैसा अन्य परियोजनाओं में देखने को मिला है ।
खाद्य सुरक्षा कानून लागू होने पर अनाज भंडारण के हालात और भी बिगड़ेंगे ।
तब 100 लाख टन खाद्यान्‍न के भंडारण की अतिरिक्त व्यवस्था करनी होगी , जिसके लिए उत्तर प्रदेश में कोई भी तैयारी नहीं है ।
मौजूदा वक्त यूपी में खाद्यान्‍न की अधिकतम भंडारण क्षमता 44 लाख टन ही है जबकि सबसे अधिक ( जून में ) अधिकतम 70 लाख टन भंडारण क्षमता के गोदामों की आवश्यकता होती है ।
भारतीय खाद्य निगम के पास 14 लाख मीट्रिक टन भंडारण क्षमता के गोदाम हैं ।
इसके अलावा राज्य भंडारागार निगम , केंद्रीय भंडारागार निगम , पीसीएफ और मंडी समित्यों के पास 15.85 लाख मीट्रिक टन भंडारण की क्षमता है ।
बाकी निजी क्षेत्र के सहयोग से खाद्यान्‍न का भंडारण किया जाता है ।
सरकारी आंकड़ों के अनुसार प्रदेश में खाद्यान्‍न ( गेहूं और चावल ) के भंडारण की आवश्यकता के अनुसार कम से कम 26 लाख टन भंडारण के सृजन की आवश्यकता है ।
गोदामों में निजी निवेश को बढ़ावा देने के लिए अब राज्य सरकार नयी भंडारण नीति लाने जा रही है ।
सूत्रों के अनुसार इसमें निजी क्षेत्र को उनके द्वारा निर्माण कराये जाने वाले गोदामों को दस साल तक किराये पर लेने की गारंटी दी जाएगी ।
ये गोदाम उन्हीं स्थानों पर स्थापित होंगे , जहां भंडारण की सबसे अधिक आवश्यकता होगी ।
वैसे खाद्यान्‍न की भंडारण क्षमता बढ़ाने के लिए केंद्र सरकार के निर्देश पर प्रदेश में सार्वजनिक-निजी सहभागिता आधार पर 26.81 लाख टन क्षमता के गोदामों का निर्माण दो साल पहले ही पूरा होना था , लेकिन अभी लगभग छह लाख मीट्रिक टन क्षमता के गोदाम भी पूरे नहीं हो सके हैं ।
मुख्य सचिव जावेद उस्मानी ने इसे हर हाल में मार्च तक पूरा करने के निर्देश दिए हैं ।
साथ ही बाकी लगभग 21 लाख टन क्षमता के गोदामों के निर्माण कार्य में तेजी लाने को कहा है ।
केंद्र सरकार के निर्देश पर आज से चार साल पहले विभिन्‍न जिलों में 56 स्थानों पर पीपीपी मॉडल के आधार पर गोदाम बनने थे ।
स्थिति यह है कि अभी तक कई जगहों पर गोदाम के लिए स्थल का निरीक्षण कार्य ही हो सका है ।
अनाज भंडारण समस्या जस की तस बनी हुई है ।
सरकारी नीतियों के चलते निजी निवेशक इसे घाटे का सौदा मानते है जबकि सरकारी प्रयास अपर्याप्‍त साबित हो रहे हैं ।
ऐसे में अगर बहुत पहले की तरह किसानों द्वारा खुद से ही भंडारण व्यवस्था को प्रोत्साहन दिया जाए तो काफी हद तक समस्या से निपटा जा सकता है ।
इसके लिए किसानों को भंडारण गृह बनाते समय कुछ बातों का ध्यान रखना होगा ।
भंडारण के पहले चरण के तहत यह किया जाना जरूरी होता है कि अनाज की नमी को पूरी तरह से समाप्‍त किया जाए ।
दूसरे चरण में भंडारण संरचना की डिजाइन और इस्तेमाल की गई सामग्री का ध्यान रखना होता है ।
वैसे तो पूरे देश में नमी , चूहों , कवकों से सुरक्षा के लिए खास तरह के डिजाइन की जरूरत है लेकिन विशाल देश होने के नाते यहां प्रत्येक क्षेत्र की भौगोलिक स्थिति , जलवायु और मिट्‍टी अलग है ।
इस कारण स्थानीय परिस्थितियों के मुताबिक विभिन्‍न क्षेत्रों में भंडारण संरचना के डिजाइन किए जाने की जरूरत है ।
इस मामले में किसानों के खर्च करने की क्षमता पर भी ध्यान दिए जाने की जरुरत है ।
जमीन और भंडारण संरचना के बीच ऐसी अभेद्य परत बनाई जानी चाहिए जो मिट्‍टी , प्लास्टिक/धातु शीट , कंक्रीट या पत्थर की हो ।
यह पूरी तरह वाटर प्रूफ होनी चाहिए ।
छत को भी इस तरह ढका जाना चाहिए ताकि जब इसको खोला जाए तो एकत्र पानी पहले निकल जाए और किसी भी तरह पानी अंदर नहीं जा पाए ।
भंडारण संरचना/कंटेनर वायुरोधी होना चाहिए ।
कमरा होने की स्थिति में खिड़कियों और दरवाजों के फ्रेमों में ऐसी व्यवस्था की जानी चाहिए कि पानी अंदर नहीं पहुंच पाए ।
स्थापत्य के लिहाज से भंडारण ढांचे के निर्माण के लिए कई तरीक कारगर हो सकते हैं ।
जल जमाव की संभावना के चलते ढांचे का निर्माण ऊंचे स्थान पर होना चाहिए ।
बाढ़ के खतरे की स्थिति में खर्च और श्रम के लिहाज से ढांचे को कंक्रीट या स्टील या लकड़ी के ढांचे की मदद से जमीन से कुछ ऊपर उठा दिया जाना चाहिए ।
घर के भीतर यदि भंडारण ढांचा है तो इसको धुलाई / मवेशी स्थलों जैसे नम स्थानों से दूर रखना चाहिए ।
यह ऐसी जगह होना चाहिए , जहां सूर्य की रोशनी पर्याप्‍त रूप से मिलती हो ।
ढांचे के बाहर होने की स्थिति में इसको वृक्षों के समूह के नीचे या इमारतों के आसपास नहीं होना चाहिए बल्कि खुले स्थान पर होना चाहिए ।
टीले या पहाड़ी के उत्तरी दिशा में ढांचे का निर्माण नहीं करना चाहिए ।
इससे सूर्य की रोशनी बाधित होगी ।
वास्तु के सिद्धांत के अनुसार अनाज भंडारण उत्तर-पश्‍चिम दिशा में किया जाना चाहिए ।
बढ़ती महंगाई का सबसे गहरा असर खाद्य पदार्थों , खासकर शाक-सब्जियों पर पड़ा है ।
हालात ऐसे हैं कि शहरों की रसोई में बजट संतुलन के लिए हरी सब्जियों की मात्रा कम हो गई है ।
लेकिन क्या हो यदि घर में सब्जियां उगाने व महज सौ - दो सौ वर्ग गज जमीन में भी लाखों की उपज देने वाली तकनीक विकसित हो जाए ?
कुछ ऐसी ही कवायद के साथ भारतीय कृषि अनुसंधान संस्थान , पूसा कृषि मेले का आयोजन कर रही है ।
मेले में संस्थान ऐसी तकनीक से परदा उठाने जा रही है , जिससे दिल्ली-एनसीआर जैसे शहरों में रहने वाले लोग कंटेनर , बालकनी , घर की छत या बाहर खुले जमीन में पौष्‍टिक सब्जियां उगा सकेंगे ।
इस तकनीक से शाक-सब्जियों में पोषक तत्व बढ़ाकर पोषण सुरक्षा , फल-सब्जी प्रसंस्करण आदि से आय बढ़ाने का काम भी किया जा सकेगा ।
वैज्ञानिकों की माने तो खाद्य जरूरतों को पूरा करने में बहुत हद तक सफलता मिल चुकी है ।
अब असल समस्या खान-पान में पोषक तत्वों की कमी की है ।
जिस कारण जन्म लेने वाला हर तीसरा बच्‍चा कुपोषण का शिकार हो रहा है ।
इसे ध्यान में रखते हुए अब फलों व सब्जियों में पोषक तत्व बढ़ाने पर जोर है ।
इसके लिए फलों-सब्जियों का प्रसंस्करण कर चीजें तैयार की जा रही हैं , जिसमें भरपूर मात्रा में विटामिन , आयरन , जिंक आदि तत्व मौजूद हैं ।
छत व बालकनी में उगाएं सब्जी : भारतीय कृषि अनुसंधान संस्थान के निदेशक डा. एचएस गुप्‍ता ने कहा कि कंटेनर व गमलों में सब्जियां उगाई जा सकती हैं ।
संस्थान के वैज्ञानिक इस तकनीक को बढ़ावा दे रहे हैं ।
बालकनी व छत पर गोभी , लाल गोभी , पत्ता गोभी , पालक सहित पत्तियों वाली सब्जियां उगाई जा सकती है ।
कम जमीन , लाखों की कमाई : पूसा संस्थान ने ऐसा लो कॉस्ट पॉली हाउस तकनीक विकसित किया है , जिससे शहरों में भी सौ गज जमीन में मशरुम , सब्जियां व उनके बीज का उत्पादन कर लाखों की कमाई की जा सकती है ।
वेलेंटाइन डे के गुजरे अभी महीना भी नहीं हुआ है ।
भारत में यह दिन सांस्कृतिक पहरेदारों के उपद्रवों के कारण ज्यादा चर्चित रहने लगा है ।
प्रेम का इजहार करने के लिए गुलाब की देश के अंदर बिक्री और विदेशों में निर्यात के रिकॉर्ड दर रिकॉर्ड के लिए भी इस दिन को याद किया जाता है ।
बंगलूरु और पुणे फूलों का सिक्‍का दुनिया भर में जमा चुके हैं और सरकारी प्रोत्साहन व विदेशी मुद्रा कमाने के प्रलोभन से नए-नए क्षेत्र उभर रहे हैं ।
हिमाचल प्रदेश और सिक्‍किम फूलों की खेती और निर्यात का नया केंद्र बनकर उभर रहे हैं ।
महाराष्‍ट्र के भयानक सूखे ने जो सुर्खियां बनाई हैं उनमें प्रदेश को बिजली उपलब्ध कराने वाले कई बड़े बिजलीघरों का बंद करना शामिल है ।
प्रख्यात पत्रकार पी साईंनाथ ने इस संकट का विश्‍लेषण करते हुए जिन कारकों की ओर उंगली उठाई है , उनमें गुलाब की खेती का बढ़ता चलन प्रमुख है ।
गुलाब बहुत ज्यादा पानी की मांग करने वाला पौधा है , गेहूं और धान की तुलना में करीब बीस गुना ।
गुलाब का एक फूल उगाने में करीब दस लीटर पानी की दरकार होती है ।
महाराष्‍ट्र में तो गन्‍ने की फसल भी गेहूं और धान की तुलना में चार गुना ज्यादा पानी सोखती है ।
खेती के पारंपरिक चक्र को त्याग के नए उत्पादनों ( विदेशी बाजार को ध्यान में रखकर फूल को सबसे ज्यादा प्रोत्साहन दिया जाता है ) की ओर रुख करने की सरकारी नीतियां सिर्फ वर्तमान ( करीब सौ करोड़ रुपये का फूलों का निर्यात ) को ध्यान में रखकर बनाई गई हैं , पर इनके दीर्घकालिक सामाजिक और पर्यावरणीय दुष्प्रभावों की तरफ से आंखें मूंद ली जाती है ।
महाराष्‍ट्र के जल संकट के देशव्यापी बन जाने की आशंका पूरी है ।
कोमलता और प्यार का प्रतीक गुलाब भू-जल की कमी का बड़ा कारण भी बनता जा रहा है ।
इसकी राजधानी बंगलूरु को गुलाबों का शहर भी कहा जाता है ।
यहां गुलाब सरीखे निर्यात प्रधान फूलों की नर्सरी के क्षेत्रफल में पिछले दिनों दस से पंद्रह फीसदी वृद्धि हुई , पर उत्पादन में कोई बढ़ोतरी नहीं देखी गई ।
दक्ष मालियों की कमी , बिजली की दरों में इजाफा और भू-जल का स्तर निरंतर गिरते जाने से उत्पादन बढ़ भी नहीं सकता ।
ग्रीन हाउस के अंदर अनुकूल तापमान बनाए रखने की तकनीक की शुरुआती लागत तो ज्यादा होती ही है , इनके लिए अच्छी-खासी बिजली की जरूरत भी होती है ।
राजस्थान का पुष्कर और हल्दीघाटी क्षेत्र सदियों से गुलाब की पारंपरिक खेती और गुलाब जल व गुलकंद जैसे उत्पादों के लिए विख्यात रहा है , पर गिरते जलस्तर के कारण पिछले कुछ वर्षों में वहां इनका उत्पादन और व्यापार बड़ी तेजी से घटा है ।
ज्यादा दिन नहीं हुए , जब पुष्कर में तीन-चौथाई से ज्यादा भूमि गुलाब की खेती में लगी हुई थी , लेकिन अब वहां का नक्शा बदला-बदला लगता है ।
पानी की कमी से वहां के गुलाब का सुर्ख लाल रंग धीरे धीरे गुलाबी रंग में तब्दील होता गया ; लाल गुलाब की प्रजाति ज्यादा पानी की मांग करती है ।
अपने गर्म वातावरण के लिए बदनाम अफ्रीका के अनेक देश विश्‍व फूल व्यापार में महत्वपूर्ण भूमिका निभाते हैं ।
कुछ समय पहले खबर आई थी कि दुनिया में फूलों का सबसे बड़ा कारोबारी एक भारतीय है , जिसने मुंबई के क्षेत्रफल से पांच गुने आकार की भूमि इथियोपिया में खरीदकर वहां फूलों की खेती शुरू की है ।
कीनिया की नैवाशा झील फूलों की खेती के लिए अनुकूल वातावरण उपलब्ध कराती है और वहां उगाए जाने वाले गुलाब के निर्यात की देश की अर्थव्यवस्था में अहम हिस्सेदारी है ।
पर्यावरण के लिए बेहद सजग रहने वाले नीदरलैंड , ब्रिटेन और जर्मनी उन फूलों के सबसे बड़े खरीदार हैं ।
पानी की कमी से जूझते देश की इस जीवनदायी झील की हालत जब खस्ता होने लगी , तो कई अध्ययनों ने कीनिया के फूलों के कारोबार को इसका कारण बताया ।
दिलचस्प यह है कि ऑक्सीजन जैसा संगठन इथियोपिया के गुलाब खरीदने को नैतिक आधार पर कठघरे में खड़ा करता है ।
उसका कहना है कि बहुराष्‍ट्रीय निगमों का शिकंजा ऐसा षड्यंत्रकारी है कि फूलों की बाजारु कीमत का सिर्फ तीन फीसदी इथियोपिया में पहुंचता है और शेष सत्तानवे फीसदी अमीर देशों की तिजोरी में ।
दिल्ली में प्याज के दाम में आग महाराष्‍ट्र के नासिक के इन्कार ने लगाई है ।
पैदावार कम होने से पहले से ही प्याज की आपूर्ति कम थी ।
उस पर भी महाराष्‍ट्र के नासिक से आपूर्ति कम होने से इसके दाम बढ़ गए ।
शुक्रवार को जैसे ही नासिक से 45 ट्रक प्याज पहुंची , थोक बाजार में रेट 18 से 22 तक आ गया ।
व्यापारी कह रहे हैं कि अगले एक दो दिन में प्याज के दाम और नीचे आंएगे , क्योंकि दाम बढ़ने से पहले ही करीब 50 ट्रक प्याज आजादपुर मंडी में है ।
हालांकि फुटकर में अभी लोगों को प्याज 30 से 35 रुपये प्रति किलो ही खरीदनी पड़ रही है ।
व्यापारियों का कहना है कि दाम में बढ़ोत्तरी अचानक नहीं हुई है ।
पहले से ही इसका अंदेशा था , मगर सरकार ने ध्यान नहीं दिया ।
व्यापारियों के मुताबिक , किसानों ने इस साल प्याज की बुआई कम की थी ।
पैदावार कम होने से थोक बाजार में इस बार न्यूनतम दर 14 रुपये से नीचे नहीं गई , जबकि 2012 में इस समय न्यूनतम दर घटकर 5 रुपये तक आ गई थी ।
इसके साथ ही डीजल के दाम बढ़ गए ।
इससे प्रति किलो जो किराया ढाई रुपये था वह साढ़े तीन रुपये हो गया ।
इस दौरान प्याज का निर्यात पहले जैसे ही जारी रहा ।
जाने-माने कृषि वैज्ञानिक डॉ. एमएस स्वामीनाथन का कहना है कि प्रस्तावित खाद्य सुरक्षा विधेयक में सरकार ने किसानों और स्थानीय निकायों को पूरी तरह नजरअंदाज किया है ।
खाद्यान्‍न उत्पादन बढ़ाने में न्यूनतम समर्थन मूल्य ( एमएसपी) के महत्व पर जोर देते हुए डॉ . स्वामीनाथन ने गेहूं का न्यूनतम समर्थन मूल्य 1,285 रुपये प्रति कुंतल से बढ़ाकर 1,450 रुपये प्रति कुंतल की जरूरत बताई है ।
उनका कहा कि खेती की लागत बढ़ने के बावजूद सरकार ने गेहूं का समर्थन मूल्य पिछले साल के बराबर रखा है , इसलिए अभी तक इसकी घोषणा नहीं की गई है ।
उन्होंने कहा है कि सरकार को खेती के बढ़ते खर्च को ध्यान में रखते हुए गेहूं के लिए लागत से दोगुना ज्यादा एमएसपी तय करना चाहिए ।
कॉमनवेल्थ जर्नलिस्ट एसोसिएशन और अक्षय पात्र फाउंडेशन की ओर से भारत में भूखमरी के विषय पर आयोजित परिचर्चा को संबोधित करते हुए राज्यसभा सासंद डॉ . स्वामीनाथन ने राशन के बजाय नकद भुगतान की योजना को भी खतरनाक करार दिया है ।
सबको भोजन के अधिकार की वकालत करते हुए उन्होंने कहा कि खाद्य सुरक्षा सुनिश्‍चित करने के लिए सरकार को किसानों और ग्राम सभाओं को साथ लेकर काम करना होगा ।
लेकिन प्रस्तावित राष्‍ट्रीय खाद्य सुरक्षा कानून में इनकी पूरी तरह अनदेखी की गई है ।
दालों के लिए भी न्यूनतम समर्थन मूल्य घोषित करने की मांग करते हुए उन्होंने गेहूं के लिए लागत से दोगुना एमएसपी तय करने को जरूरी बताया है ।
परिचर्चा में भाग लेते हुए लोकसभा सासंद अभिजीत मुखर्जी ने खेती योग्य भूमि के लगातार कम होने पर चिंता जाहिर की है ।
उन्होंने मनरेगा पर खर्च हो रहे बजट के बेहतर इस्तेमाल की जरूरत पर भी जोर दिया ।
इस मौके पर सुप्रीम कोर्ट कमिश्‍नर के सलाहकार बिराज पटनायक ने कहा कि राष्‍ट्रीय सुरक्षा की तरह खाद्य सुरक्षा के मुद्‍दे पर भी दलगत राजनीति से ऊपर उठकर आम सहमति होनी चाहिए ।
प्रस्तावित खाद्य सुरक्षा विधयेक को निराशाजनक बताते हुए पटनायक ने कहा कि विश्‍व की दूसरी सबसे बड़ी अर्थव्यवस्था भारत दुनिया में भूख और कुपोषण का सबसे बड़ा केंद्र है ।
लेकिन अच्छा संकेत यह है कि अब देश में इस समस्या को स्वीकार किया जा रहा है और अदालत ने इसमें अहम भूमिका अदा की है ।
कृषि नीति के विशेषज्ञ देवेंद्र शर्मा ने देश भर में तेजी से हड़पी जा रही खेती की जमीन को खाद्य सुरक्षा के लिए बड़ा खतरा बताया है ।
शर्मा ने दावा किया कि मायावती के कार्यकाल में जिन 8 एक्सप्रेस-वे बनाने का फैसला किया गया है , उससे 25 हजार गांव प्रभावित होंगे और देश के सबसे बड़े अन्‍न उत्पादक राज्य में खाद्य संकट खड़ा हो सकता है ।
उत्तर प्रदेश में भारतीय खाद्य निगम ( एफसीआई) के क्रय केंद्रों तथा राइस मिलों द्वारा समर्थन मूल्य पर धान की खरीद में हीला हवाली किए जाने के मुद्‍दे पर लोकसभा में शुक्रवार को जमकर हंगामा हुआ ।
पार्टी लाइन से हटकर इस मुद्‍दे पर कांग्रेस सांसद जगदंबिका पाल द्वारा सवाल उठाये जाने के बाद सपा , भाजपा तथा राजद आदि दलों के सदस्यों ने धान खरीद में लापरवाही पर सरकार से जवाब देने की मांग की ।
इस मुद्‍दे पर दो बार कार्यवाही बाधित भी हुई ।
बाद में खाद्य एवं उपभोक्‍ता मामलों के मंत्री द्वारा सदन में आकर जवाब देने के बाद सदस्य शांत हुए ।
मंत्री ने सदन को बताया कि उन्होंने एफसीआई केंद्रों की जांच के लिए एक टीम यूपी भेज दी है ।
शून्य प्रहर में जगदंबिका पाल ने उत्तर प्रदेश में एफसीआई के केंद्रों पर किसानों को परेशान किए जाने का मुद्‍दा उठाते हुए कहा कि निगम के अधिकारी धान में नमी बताकर किसानों को लौटा रहे हैं ।
मजबूरी में किसानों को निजी दुकानदारों को समर्थन मूल्य से काफी कम कीमत पर धान बेचना पड़ रहा है ।
इसके बाद सपा सुप्रीमो मुलायम सिंह यादव ने इस मुद्‍दे पर काफी उग्र तेवर दिखाए ।
उन्होंने कहा कि एफसीआई ने पिछले साल चावल मिलों से लेवी के तहत लिये गये 90 हजार मीट्रिक टन चावल को बाद में यह कहते हुए रिजेक्ट कर दिया कि इसकी गुणवत्ता ठीक नहीं है ।
यही कारण है इस बार राइस मिलों द्वारा उत्तर प्रदेश में सीधे समर्थन मूल्य पर धान की खरीद नहीं की जा रही है ।
दूसरी ओर एफसीआई भी किसानों को परेशान कर रहा है ।
सूत्रों के अनुसार सीसीईए की इस बैठक में पेराई सीजन 2013-14 के लिए गन्ने का एफआरपी तय किए जाने की संभावना है ।
चालू पेराई सीजन 2012-13 में गन्ने का एफआरपी 170 रुपए प्रति क्‍विंटल है ।
एफआरपी दरअसल गन्‍ना किसानों के लिए वैधानिक रुप से तय न्यूनतम मूल्य होता है ।
चीनी मिलें गन्ना किसानों को इस कीमत से ज्यादा भुगतान कर सकती हैं ।
कृषि मंत्री शरद पवार ने कहा है कि गुजरात , राजस्थान और महाराष्‍ट्र से आपूर्ति सुधरने से अगले कुछ दिनों में प्याज की कीमतें नीचे आ जाएंगी ।
कृषि मंत्री ने यहां कार्यक्रम के दौरान जानकारी दी कि प्याज का मसला कुछ दिनों में सुलझ जाएगा ।
देश में प्याज का पर्याप्‍त भंडारण है ।
आने वाले दिनों में आपूर्ति बेहतर होने की उम्मीद है ।
गुजरात , राजस्थान और महाराष्‍ट्र के कुछ हिस्सों से 15 फरवरी के बाद नई फसल की आवक शुरू हो जाएगी ।
उत्पादन घटने की आशंका में पिछले कुछ दिनों में प्याज की कीमतों मं अप्रत्याशित रूप से तेजी आई है ।
सरकारी आंकड़ों के मुताबिक राष्‍ट्रीय राजधानी में प्याज के खुदरा भाव दोगुने से अधिक बढ़कर 31 रुपये प्रति किलो हो गए हैं , जो पिछले साल की इसी अवधि में 13 रुपये प्रति किलो थे ।
उत्तर भारत में प्याज के दाम बढ़ने की वजह पर पवार ने कहा , मैंने नासिक से जानकारियां प्राप्‍त की हैं और कुछ कारोबारियों से बातचीत भी की ।
उनकी शिकायत है कि देश के उत्तरी हिस्से में प्याज भेजने के लिए उन्हें वैगन नहीं मिल पा रहे हैं ।
आजादपुर मंडी के थोक भाव में बेशक प्याज के दाम गिर गए हों लेकिन फुटकर में प्याज का दाम अभी भी 30 रुपये से 40 रुपये बरकरार है ।
दिल्ली एग्रीकल्चर मार्किटिंग बोर्ड के अधिकारी बताते हैं कि मौसम में बदलाव के कारण प्याज के दाम बढ़े थे ।
लेकिन नई फसल आनी शुरू हो गई है ।
जिससे थोक बाजार में प्याज का भाव गिरना शुरू हो गया है ।
दिल्ली के विकास मंत्री राज कुमार चौहान ने बयान जारी करते हुए कहा कि राजधानी में शनिवार को प्याज की आवक बढ़ने से प्याज की कीमतों में कमी आने लगी है ।
आजादपुर मंडी में प्याज की आवक 70 ट्रक व 10 टेम्पो ( 1500 टन ) रही , जबकि शुक्रवार का 50 ट्रक ( 900 टन ) प्याज बचा हुआ है ।
इस कारण शनिवार को मंडी में 2400 टन प्याज उपलब्ध रहा ।
अधिक आवक होने से प्याज के थोक भाव में तीन रुपये प्रति किलो की कमी दर्ज की गई ।
चौहान ने कहा कि दिल्ली सरकार के प्रयासों से ही मंडी में प्याज के भाव 8.75 रुपये से 22 रुपये प्रति किलो तक पहुंचे हैं ।
शुक्रवार को यह भाव 10 रुपये से 25 रुपये प्रति किलो था ।
सरकार के इन आंकड़ों को एक ओर रखकर देखा जाए तो केशोपुर मंडी में प्याज का थोक भाव 22.5 रुपये से 27.5 रुपये प्रति किलो रहा ।
जबकि शनिवार को शाहदारा सब्जी मंडी में प्याज का थोक भाव 20 रुपये से 22 रुपये प्रति किलो रहा ।
हालांकि चौहान का कहना है कि मौसम ठीक होने और बिचौलियों पर शिकंजा कसे जाने से प्याज की आवक बढ़ने के साथ प्याज की कीमतों में गिरावट जारी रहेगी , क्योंकि आजादपुर मंडी के अलावा ओखला , गाजीपुर , केशोपुर व नसीरपुर आदि मंडियों में भी प्याज सीधा बिक्री के लिए पहुंच रहा है ।
प्याज की भारी आवक से अगले सप्‍ताह तक प्याज के दाम सामान्य होने की उम्मीद है ।
चौहान ने बताया कि राजधानी की मंडियों में गुजरात , महाराष्‍ट्र , राजस्थान व मध्य प्रदेश से प्याज आती है ।
इन राज्यों में भी प्याज के थोक भाव कम हुए हैं ।
इसका कारण मौसम ठीक होने के बाद किसान का खेतों से प्याज निकालकर मंडियों में भेजना है ।
राजस्थान में प्याज की थोक कीमत 10 रुपये से 16 रुपये प्रति किलो , गुजरात में 16 रुपये से 20 रुपये और महाराष्‍ट्र में 21 रुपये से 22 रुपये प्रति किलो दर्ज की गई है ।
मंत्री चौहान ने कहा कि प्याज की कीमतों पर शीघ्र नियंत्रण के लिए सरकार की ओर से हर सम्भव प्रयास किये जा रहें है तथा प्याज की जमाखोरी पर कड़ी निगरानी रखी जा रही है ।
12वीं पंचवर्षीय योजना में कृषि को मुनाफे का सौदा बनाने पर फोकस रहेगा ।
किसानों को नई तकनीक से खेती करने के गुर सिखाएं जाएंगे ।
छोटे किसानों को कृषि विज्ञान केंद्रों से जोड़ा जाएगा ।
सब्सिडी पर ज्यादा कृषि उपकरण उपलब्ध कराए जाएंगे ।
जोत लगातार घट रही है , इसलिए किसानों के पास जमीन कम रह गई है ।
शहरों की बढ़ती आबादी से हर वर्ष हजारों एकड़ जमीन घट जाती है ।
आने वाले समय में देश में खाद्यान्न की कमी न रहे इसलिए पहले से ही तैयारी शुरू कर दी है ।
भारतीय कृषि अनुसंधान परिषद 12वीं पंचवर्षीय कृषि योजना पर छह हजार करोड़ रुपए खर्च करेगा ।
देश में पहले 637 कृषि विज्ञान केंद्र हैं ।
इस योजना में 50 नए कृषि विज्ञान केंद्र खोलने का लक्ष्य रखा गया है ।
बड़े जिलों में दो कृषि विज्ञान केंद्र खोले जा सकते हैं ।
प्याज की ऊंची कीमतों से उपभोक्‍ताओं को अगले महीने ही राहत मिल पाएगी ।
फरवरी के अंत तक बाजार में नए प्याज की आवक शुरू हो जाएगी ।
इसके बाद ही कीमतों में गिरावट का सिलसिला शुरू होगा ।
दरअसल , प्याज की कीमतें इसलिए बढ़ रही हैं क्योंकि दक्षिण व पश्‍चिमी राज्यों में सूखा पड़ने की वजह से प्याज की खेती पर बुरा असर पड़ा है ।
प्याज खेती में अव्वल महाराष्‍ट्र व गुजरात के साथ कर्नाटक भी सूखे की चपेट में रहे हैं ।
इससे प्याज की पैदावार में 20 फीसद तक की गिरावट का अनुमान है ।
नई फसल के बाजार में पहुंचने में भी अभी थोड़ी देर है ।
फरवरी के आखिरी हफ्ते से नया प्याज बाजार में पहुंचने लगेगा जिससे मार्च से स्थिति में सुधार होने की उम्मीद है ।
तब तक महंगा प्याज आपको रुलाता रहेगा ।
फिलहाल स्थिति यह है कि घरेलू बाजार में प्याज के महंगा होने से इसका निर्यात भी प्रभावित हो रहा है ।
नेशनल काउंसिल ऑफ अप्लायड इकोनॉमिक रिसर्च के ताजा अनुमान के मुताबिक चालू वित्त वर्ष 2012-13 में प्याज की पैदावार पिछले साल के 1.63 करोड़ टन के मुकाबले 20 फीसद कम होगी ।
इसका लाभ उठाते हुए जमाखोर सक्रिय हो गए हैं ।
इसके अलावा ठंड व कोहरे की मार से भी मंडियों में प्याज आपूर्ति प्रभावित हुई है ।
देश की राजनीति और अर्थव्यवस्था किसानों के बिना अधूरी-सी है ।
किसानों को लुभाने के प्रयास राजनीतिक स्तर पर तो खूब किए जाते हैं , लेकिन अहम सवाल यह भी है कि इसके बावजूद किसानों की हालत बहुत अच्छी क्यों नहीं है ।
क्यों देश के अलग-अलग कोनों से किसानों की आत्महत्या की खबरें आती रहती हैं ।
किसानों के बीच जाकर बैठते ही उनकी निराशा समझ में आती है ।
वे तमाम गणितों से दूर होकर एक ही बात कहते हैं कि पहले जैसी बात न रही ।
अब बीज खरीदने पड़ते हैं और खाद भी बहुत लगता है ।
जमीन को उत्पादन मशीन बनाकर उससे ज्यादा पैदा करने के फेर में वह कर्ज लेता है और आशानुरूप उत्पादन न होने पर जीवन खत्म करने जैसे फैसले भी ले लेता है ।
एक जमाने में किसान के पास पर्याप्‍त मात्रा में बीज का भंडार होता था , जिससे वह अपने खेत के बीज से नई फसल उगा लिया करता था ।
रासायनिक खाद की जगह वह गोबर खाद का इस्तेमाल करता था ।
इसके लिए पशु पाले जाते थे ।
लेकिन समय बदला और खेती-किसानी भी बदल गई ।
गोबर खाद की जगह रासायनिक खाद आ गए और देसी बीजों का स्थान संकर और नए बीजों ने ले लिया ।
खेती के तमाम तौर-तरीकों के बदलने के बावजूद किसान की हालत नहीं बदली ।
अधिक उपज के लालच में किसान अपने बीज उगाने के अधिकार से वंचित होता जा रहा है ।
पहले वह फसल के समय ही अगली बार के लिए बीज बचा लिया करता था , लेकिन अब उसे नया बीज खरीदने के लिए कर्ज लेना पड़ता है ।
पपीते के नए किस्म का बीज एक लाख , दस हजार रुपये किलो आता है ।
रासायनिक खाद के स्थान पर गोबर और केंचुए खाद का प्रयोग करना किसान ने कम कर दिया और बेटी की शादी से ज्यादा चिंता उसे इस बात की सताने लगी कि कितने बोरे खाद लाने हैं ।
अब जब बीज विधेयक को लेकर देश भर में बहस छिड़ी है , तब यह भी ध्यान देना होगा कि किसान क्या चाहता है ।
नए बीज से उत्पादन जरूर बढ़ेगा , लेकिन हर साल जो लाखों टन गेहूं सड़ जाता है , उसका क्या होगा ।
कोल्ड स्टोरेज की कमी के कारण किसान आलू की फसल यों ही छोड़ देता है ।
ऐसे में वह ज्यादा उत्पादन का करेगा क्या ?
मेरठ के करनावल में सतीश कुमार जैसे किसान हैं , जो अब इस जिद पर आ गये हैं कि खुद को बचाना है , तो पुराने ढंग की जैविक खेती की ओर बढ़ना होगा ।
अपना बीज और अपनी खाद हो , तो किसान के लिए इससे बड़ी खुद्‍दारी कोई हो नहीं सकती ।
सतीश कुमार ही क्यों , इसी जिले के भूमी गांव के सुबोध त्यागी ने छोटा-सा प्रयास किया है कि जैविक खेती के सहारे अपनी जमीन को बंजर होने से बचाया जाए ।
बीज विधेयक लाने के पक्ष में कई तर्क हो सकते हैं , पर किसान के मुंह से यही निकलता है कि अब तो बीज भी हमारा न रहा ।
संकर बीजों का बढ़ता चलन और रासायनिक खादों पर निर्भरता किसान से उसका बीज उत्पादन करने का हक और जमीन की उर्वरता को पूरी तरह खत्म कर देगी ।
भाकियू के राकेश टिकैत सहित अनेक किसान नेता बीज विधेयक का विरोध कर चुके हैं ।
यह संभव है कि आम किसान को इस विधेयक की तकनीकी पेचीदगियों के बारे में पता न हो , लेकिन वह अपना हक चाहता है ।
मेरठ जिले के सतीश कुमार और सुबोध त्यागी - जैसे ऐसे कई और किसान हैं , जो जैविक खेतों के सहारे जमीन को अपनी मां की तरह सहेजने का कार्य कर रहे हैं ।
दावा भी किया जाता है कि इससे सभी को फायदा होगा , पर यही ढर्रा रहा , तो बीज उत्पादन करने वाला किसान बीज खरीदने वाला उपभोक्‍ता बन जाएगा ।
रासायनिक खादों के कारण जमीन बंजर हो जाएगी ।
अब भी देर नहीं हुई है ।
मेरठ के अलग-अलग गांवों में जैविक खेती के पक्ष में चल रहे अभियान को पूरे देश में ले जाना होगा ।
किसान को यह समझाना होगा कि ज्यादा लागत लगाकर कम मुनाफा कमाने से तो कहीं अच्छा है कि वह कम लागत रखे और ज्यादा बचत के तरीके अपनाए ।
जान की बाजी लगाकर मुनाफा कमाने का चलन रहा , तो किसानों की आत्महत्या नहीं रुकेगी ।
प्याज की कीमतों में इजाफे से दिल्ली की सियासत गरमा गई है ।
प्याज की वजह से सत्ता गंवाकर पिछले 14 साल से विपक्ष में बैठी भाजपा ने शीला दीक्षित सरकार पर निशाना साधना शुरू कर दिया है ।
पूर्व केंद्रीय मंत्री विजय गोयल ने तो विरोध स्वरुप लाल किले पर शुक्रवार को सस्ता प्याज भी बेचा ।
दिल्ली विधान सभा में प्रतिपक्ष के नेता प्रो . विजय कुमार मल्होत्रा ने राजधानी और देश में प्याज की बेतहाशा बढ़ती कीमतों के लिए मुनाफाखोरों और सरकार को दोषी ठहराया है ।
उन्होंने कहा कि जब 1998 में प्याज के भाव बढ़े थे तो कांग्रेसी नेता गले में प्याज की मालाएं डालकर गली-गली घूमे थे , लेकिन अब चुप्पी साधे हैं ।
प्रो . मल्होत्रा ने कहा कि मुख्यमंत्री शीला दीक्षित केंद्र को जिम्मेदार ठहरा कर अपनी जिम्मेदारी से बच नहीं सकतीं ।
इसके साथ ही उन्होंने प्याज का निर्यात तुरंत बंद करने की मांग की ।
उधर , प्याज की बढ़ती हुई कीमतों के विरोध में शुक्रवार को लाल किले के सामने पूर्व केंद्रीय मंत्री एवं भाजपा के महामंत्री विजय गोयल ने सस्ती दरों पर प्याज बेचकर प्रदर्शन किया ।
गोयल ने कहा कि प्याज के निर्यात पर रोक लगनी चाहिए ।
उन्होंने मुख्यमंत्री पर आरोप लगाया कि उन्होंने समय रहते कोई उपाय नहीं किए और अब अपनी छवि बचाने के लिए केंद्रीय कृषि मंत्रालय को चिट्ठी लिख दी है ।
बता दें कि बिचौलियों की मार से प्याज ही नहीं अन्य सब्जियों के दाम भी आसमान छू रहे हैं ।
दिल्ली एग्रीकल्चर मार्केटिंग बोर्ड के अधिकारी कह रहे हैं कि मौसम बदलाव से नई फसल आने के बाद ही बाजार के भावों में सुधार होगा ।
राजधानी में पिछले कई दिनों से प्याज के भाव में उतार-चढ़ाव जारी है ।
शुक्रवार को थोक में प्याज के दाम 10 से 25 रुपये के बीच स्थिर रहे ।
लेकिन फुटकर में प्याज 30 से 40 रुपये किलो बिक रहा है ।
फुटकर में हरी सब्जियों के भाव भी काफी अधिक हैं ।
महंगे प्याज के आंसू फिलहाल नहीं थमेंगे ।
प्याज की कीमतों के उतरने का इंतजार लंबा खिंच सकता है क्योंकि कीमतों को नियंत्रित करने के लिए निर्यात पर रोक लगाने से सरकार ने इनकार कर दिया है ।
वाणिज्य मंत्रालय का तर्क है कि फसल खराब होने से किसानों को काफी नुकसान हुआ है ।
ऐसे में यदि इसके निर्यात पर पाबंदी लगाई गई , तो इसका खामियाजा किसानों को ही भुगतना पड़ सकता है ।
ऐसे में आम आदमी को सस्ते प्याज के लिए वैश्‍विक मांग के स्थिर होने तक इंतजार करना होगा ।
कृषि मंत्रालय के मुताबिक खरीफ में मानसून की लेट-लतीफी से प्याज की फसल प्रभावित हुई ।
समय से बारिश न होने के कारण प्याज का साइज भी छोटा रह गया है ।
लिहाजा जिन किसानों ने समय रहते सिंचाई की व्यवस्था की , उनकी फसल अच्‍छी हुई है ।
जबकि वर्षा पर निर्भर किसानों की फसलें कमजोर हुई हैं ।
इन्हीं कारणों के चलते इस साल प्याज का उत्पादन पिछले वर्ष के मुकाबले बीस फीसदी तक घटने की आशंका व्यक्‍त की जा रही है ।
हालांकि उत्पादक क्षेत्रों से प्याज की निकासी अच्छी हो रही है ।
मगर उत्पादक मंडियों में निर्यातकों की खरीद से भाव ऊंचे होने का असर उपभोक्‍ता मंडियों की कीमतों पर भी पड़ा है ।
हालांकि उत्तर भारत की मंडियों में राजस्थान से प्याज की छिटपुट आवक से छोटे साइज के प्याज के दाम लगातार नीचे उतर रहे हैं ।
इसके बावजूद अभी तक कीमतें सामान्य नहीं हो पाई हैं ।
दिल्ली में प्याज का थोक दाम 1000 से 2,500 रुपये क्‍विंटल रह गया है ।
सप्‍ताह भर में कीमतें 700 रुपये क्‍विंटल तक घट चुकी हैं ।
प्याज की कीमतों में बेतहाशा तेजी के पीछे यूं तो बड़ी वजह कई सूबों में सूखा पड़ना व इसकी वजह से कम उत्पादन होना है ।
मगर इसके लिए कुछ हद तक पाकिस्तानी सीमा पर बीते दिनों बढ़ी तनाव की आंच भी जिम्मेदार है ।
जनवरी की शुरुआत में शुरू हुए तनाव के चलते वाघा-अटारी के रास्ते पाकिस्तान से होने वाले प्याज का आयात प्रभावित हुआ है ।
साथ ही इसे फिर जता दिया है कि पड़ोसी मुल्कों के साथ रिश्तों की पेचीदगियां मांग व आपूर्ति के सामान्य सिद्धांत पर कितनी भारी पड़ती है ।
सीमापार व्यापार से जुड़े कारोबारियों का कहना है कि तनाव के कारण कारोबार बंद भले न हुआ हो लेकिन प्रभावित जरूर हुआ है ।
आयात-निर्यात कारोबारी राजेश सेठिया के मुताबिक सीमा पर तनाव के बाद से काफी एहतियात बरती जा रही है ।
खासतौर पर फल-सब्जियों के कारोबार में एक दिन की भी देरी से उत्पाद खराब होने का डर रहता है , वहीं भुगतान के भी अटकने की आशंका रहती है ।
भारत-पाक नियंत्रण रेखा पर आठ जनवरी को दो भारतीय सैनिकों की बर्वरतापूर्ण हत्या के बाद सीमा पार करने के लिए कई दिन तक ट्रकों को इंतजार करना पड़ा था ।
आंकड़े बताते हैं कि 15 जनवरी को जहां 300 से ज्यादा ट्रक पाकिस्तान के अटारी सीमा पर भारत आने को खड़े थे , वहीं अगले दिन इनकी संख्या में आठ फीसद की गिरावट आ गई ।
आयात से कीमतें काबू में रहती हैं : पिछले एक महीने में थोक कीमतों में 50 फीसद से ज्यादा तेजी के बाद अब घरेलू बाजार में भी प्याज के दाम में कुछ कमी के संकेत दिख रहे हैं ।
दामों का उतार-चढ़ाव अंतरराष्‍ट्रीय बाजार में भारतीय प्याज के लिए मुश्किल पैदा कर रहा है ।
रविवार शाम से उत्तर प्रदेश के मध्य और पूर्वी हिस्सों में हो रही बारिश रबी की फसल के लिए अमृत की बूंद साबित हो सकती है ।
बारिश से किसानों के चेहरे खिल उठे हैं ।
गेहूं , आलू और दलहन की फसल को फायदा पहुंचा है ।
24 घंटे में औसत 12 सेंटीमीटर की बारिश को तिलहन की फसलों के लिए उतना मुफीद नहीं माना जा रहा है ।
सरसों के खिले हुए फूलों को नुकसान पहुंचा है ।
विशेषज्ञों का कहना है कि तापमान में आई गिरावट का सीधा असर गेहूं की फसल पर भी पड़ेगा ।
बौर का इंतजार कर रहे आम के बगीचों में बारिश लाभदायक साबित होगी ।
कृषि वैज्ञानिक एसके सिंह ने कहा कि बारिश से गेहूं की फसल को संजीवनी मिल गई है साथ ही पाले से कमजोर हुई मटर की फसल को भी लाभ होगा ।
गेहूं के दाने मोटे होंगे और अब उनके पकने की प्रक्रिया जल्द शुरू होगी ।
बारिश के साथ चली तेज हवा के चलते सरसों के फूलों पर असर पड़ा है , जहां फली आ चुकी है , वहां तापमान गिरने से इसके पकने की प्रक्रिया में देर लगेगी ।
उप्र के मध्य क्षेत्र व अवध के इलाकों में सरसों की फसल पर इसका विपरीत असर पड़ सकता है ।
मुख्यमंत्री अखिलेश यादव ने शुक्रवार को चालू पेराई सत्र के लिए गन्‍ने का राज्य परामर्शी मूल्य ( एसएपी) घोषित कर दिया ।
चालू पेराई सत्र में चीनी मिलें किसानों को अगैती प्रजाति के गन्‍ने का मूल्य 290 रुपये प्रति कुंतल की दर से भुगतान करेंगी ।
सामान्य प्रजाति की 280 और अनुपयुक्‍त प्रजाति की कीमत 275 रुपये प्रति कुंतल तय की गई है ।
सरकार ने नए पेराई सत्र में पिछले साल की तुलना में प्रति कुंतल 40 रुपये की बढ़ोतरी की है , लेकिन किसानों के हिस्से में यह बढ़ोतरी महज 37 रुपये आएगी क्योंकि परिवहन व्यय में तीन रुपये प्रति कुंतल की वृद्धि की गई है ।
किसानों के साथ सरकार ने चीनी मिलों भी खुश रखने की कोशिश की है ।
चीनी मिलें अब किसानों के गन्‍ना मूल्य से प्रति कुंतल परिवहन व्यय के रुप में 5.75 रुपये की जगह 8.75 रुपये प्रति कुंतल की दर से कटौती करेंगी ।
सरकार का दावा है कि गन्‍ना मूल्य में वृद्धि से पेराई सत्र 2011-12 के मुकाबले 2012-13 में किसानों को 3300 करोड़ रुपये अधिक गन्‍ना मूल्य मिलेगा और चालू पेराई सत्र में किसानों को करीब 21,500 करोड़ रुपये का भुगतान किया जाएगा ।
कंपनी को चालू वित्तवर्ष में करीब 700 करोड़ रुपये का टर्नओवर हासिल करने की उम्मीद है ।
डालमिया भारत शुगर के डिप्‍टी कार्यकारी निदेशक नरेश पालीवाल ने बताया कि 3-4 सालों से हम नुकसान उठा रहे हैं ।
पिछले साल पावर व डिस्टलरी सहित हम डेढ़ से दो करोड़ रुपये के नुकसान में थे ।
इस साल जुलाई से लेकर अब तक पिछले 3-4 माह में कीमतें संतोषजनक स्तर पर रही हैं ।
यह मिलों और किसानों के हित में है कि राज्य सरकार शुगर इंसेंटिव पॉलिसी को फिर से बहाल करे ।
हाल ही में कंपनी ने कोल्हापुर में एक रिजनेबल शुगर फैक्ट्री का अधिग्रहण किया है ।
भविष्य में भी हम बेहतर प्रोजेक्ट्‍स के अधिग्रहण को लेकर गंभीर हैं ।
इन मिलों की कुल गन्‍ना पेराई क्षमता 22,500 टीसीडी ( टन गन्‍ना प्रतिदिन ) है ।
यूपी में प्रति क्‍विंटल गन्‍ना पर शुगर उत्पादन 9 किलो है , जबकि महाराष्‍ट्र में 11-12 किलो तक है ।
चालू पेराई सीजन में गन्‍ने का राज्य समर्थित मूल्य ( एसएपी) घोषित करने में उत्तर प्रदेश सरकार के पसीने छूट रहे है ।
गन्‍ना खेती की लागत के ताजा आकलन ने राज्य सरकार की मुश्किलें और बढ़ा दी हैं ।
गन्‍ना मूल्य निर्धारण समिति की दो बैठकों के बाद भी न तो एसएपी घोषित हो पाया है और न ही राज्य की सभी मिलों में पेराई शुरू हो सकी है ।
पिछले साल की तर्ज पर अगर एसएपी लागत से 33.64 फीसद बढ़ाया जाए तो गन्‍ना मूल्य लगभग 300 रुपये प्रति क्‍विंटल होगा ।
किसान जागृति मंच के संयोजक सुधीर पंवार के मुताबिक चाहे जिस आधार पर एसएपी की गणना की जाए ।
फिर भी मूल्य 300 रुपये से अधिक ही बैठेगा ।
उन्होंने कहा कि लागत में 22 फीसद की वृद्धि हुई है ।
इसी के आधार पर गणना की जाए तो भी मूल्य 300 रुपये बैठेगा ।
प्रस्तावित रंगराजन कमेटी की रिपोर्ट को आधार मानें तो भी गन्‍ना मूल्य बढ़ना तय है ।
राज्य की कुल सवा सौ चीनी मिलों में से आधी में भी पेराई शुरू नहीं हो पाई है ।
जिन मिलों में चीनी का उत्पादन चालू भी हुआ है , उनमें गन्‍ने की आपूर्ति बिना किसी किसी मूल्य के हो रही है ।
इसी के चलते गन्‍ने का भुगतान भी नहीं हो पा रहा है ।
सरकार अनिर्णय की स्थिति में है , ऐसी ही स्थिति से राज्य के गन्‍ना किसान भी गुजर रहे है ।
केंद्र सरकार उर्वरक सब्सिडी का बिल कम करने के लिए गैर यूरिया उर्वरकों पर सब्सिडी में कटौती कर सकती है ।
सब्सिडी का भुगतान करने के लिए नकदी के संकट से जूझ रहा उर्वरक विभाग नाइट्रोजन , फॉस्फेट और पोटाश ( एनपीके) पर दी जा रही सब्सिडी में बड़े पैमाने पर कटौती करने पर विचार कर रहा है ।
इस वर्ष सब्सिडी बिल 1 लाख करोड़ रुपये से अधिक रहने की संभावना है ।
ऐसे में सब्सिडी बिल कम करने के लिए गैर यूरिया उर्वरकों पर सब्सिडी में बड़े पैमाने पर कटौती की जा सकती है ।
अधिकारी के मुताबिक 31 जनवरी को सब्सिडी में कटौती के मुद्दे पर विभाग में बैठक होने जा रही है ।
हिमालय की डॉ . यशवंत सिंह परमार यूनिवर्सिटी नौणी अब उत्तरी भारत के तीन राज्यों के लिए हाईब्रिड मल्टीपर्पज ट्री तैयार करेगी ।
इससे तैयार होने वाले पेड़ से ईंधन , चारा व ईमारती लकड़ी मिलेगी ।
केंद्रीय वन एवं पर्यावरण मंत्रालय एवं डॉ . वाईएस परमार स्थित रीजनल सेंटर ने मल्टीपर्पज हाईब्रिड ट्री तैयार करने का जिम्मा यूनिवर्सिटी के बेसिक साइंस विभाग को दिया है ।
इस पर कार्य आरंभ हो चुका है ।
इस पर यूनिवर्सिटी के वैज्ञानिकों ने कार्य आरंभ कर दिया है ।
यूनिवर्सिटी पंजाब , हिमाचल प्रदेश व जम्मू-कश्मीर में इस प्रोजेक्‍ट पर कार्य करेगी ।
इस प्रोजेक्ट के तहत वैज्ञानिक व फील्ड इन्वेस्टिगेटर पेड़ का चयन करेंगे ।
विभिन्न एग्रो क्लाइमेट जोन के पौधों में से श्रेष्‍ठ पौधे का चयन किया जाएगा ।
इसमें पौधे की टहनियां , ऊंचाई , गोलाई , फैलाव सारी विशेषताएं देखी जाएगी ।
इसके बाद इन पौधों की संकर ( हाइब्रीड) किस्म तैयार होगी ।
नई प्रजातियों का इस्तेमाल वन विभाग भी कर सकेगा ।
इस प्रोजेक्ट को कंपलीट करने के लिए प्रोजेक्‍ट के प्रिंसिपल इन्वेस्टिगेटर के साथ-साथ दो फील्ड इन्वेस्टिगेटर भी कार्य करेंगे ।
कार्य पूरा होने के बाद नौणी यूनिवर्सिटी परिसर स्थित मंत्रालय के रीजनल सेंटर के माध्यम से केंद्रीय पर्यावरण व वन मंत्रालय को भेजी जाएंगी ।
केंद्रीय वन एवं पर्यावरण मंत्रालय की इस परियोजना के तहत पहले यूनिवर्सिटी के वैज्ञानिक तीनों राज्यों में सर्वे करेगी ।
सर्वे के लिए तीनों राज्यों को जोन में बांटा गया है ।
वहां से ऐसे पेड़ों के क्लस्टर बनाएं जाएंगे , जो ईंधन , ईमारती लकड़ी व चारे की आवश्यकताओं को पूरा करें ।
ऐसे पेड़ों का सर्वे करके यूनिक पेड़ों को चिह्नित किया जाएगा ।
इसके आधार पर उत्तम क्‍वालिटी के हाईब्रिड मल्टीपर्पज ट्री की नई प्रजाति तैयार की जाएगी ।
किसे मिलेगा लाभ : मल्टीपर्पज ट्री की नई हाईब्रिड प्रजातियां विकसित होने से तीनों राज्यों को लाभ मिलेगा ।
एक ही पेड़ से उनकी आवश्यकताएं पूरी होगी ।
साथ ही वन विभाग के अधिकारियों , वनों पर अनुसंधान करने वाले वैज्ञानिकों को इससे लाभ मिलेगा ।
इससे वनों को भी बढ़ावा मिलेगा ।
केंद्रीय वन एवं पर्यावरण मंत्रालय व रीजनल सेंटर नौणी ने आईडेंटीफिकेशन/सिलक्शन ऑफ प्लस ट्री एंड कलस्टर पैटर्न ऑन मल्टीपर्पज ट्री परियोजना के लिए 4 लाख रुपए का प्रोजेक्ट मंजूर किया है ।
इसके तहत हिमाचल , पंजाब व जम्मू-कश्मीर के लिए मल्टीपर्पज ट्री की हाईब्रिड प्रजातियां विकसित की जाएगी ।
जो फ्यूल , फोडर व टिंबर की जरूरतों को पूरा करेगी ।
यूनिवर्सिटी एक साल के भीतर ही इस प्रोजेक्ट को पूरा करेगी ।
जलवायु परिवर्तन की चुनौतियों से हलकान कृषि वैज्ञानिकों को फसलों की परंपरागत प्रजातियां याद आने लगी है ।
लुप्‍त हो चुकी प्रजातियां अब सीधे जीन बैंक से खेतों तक पहुंचेगी ।
अमेरिका और चीन के बाद में भारत में तीसरा सबसे बड़ा फसलों का जीन बैंक है ।
इस मसले पर मंगलवार से दिल्ली में आयोजित कृषि वैज्ञानिकों के तीन दिवसीय अंतरराष्‍ट्रीय सम्मेलन में विचार-विमर्श किया जाएगा ।
सम्मेलन के बारे में आयोजन सचिव डॉक्टर केसी बंसल ने बताया कि जलवायु परिवर्तन खाद्य सुरक्षा के लिए गंभीर चुनौती है ।
इसमें फसलों के जीन बैंक काफी सहायक साबित होंगे ।
इन जीन बैंकों में विभिन्‍न फसलों की परंपरागत प्रजातियों के जीन संरक्षित किए गए हैं ।
अब समय आ गया है कि सीधे किसानों के खेतों में लगाकर इन्हें प्रचलित किया जाए ।
अंतराष्‍ट्रीय सम्मेलन में दुनिया के 32 देशों के कृषि वैज्ञानिक हिस्सा लेंगे ।
सम्मेलन के संयोजक डॉ . पीएन माथुर ने बताया कि दुनिया के लगभग सभी देशों में कुछ न कुछ ऐसे किसान जरूर हैं , जो अपने उपयोग के लिए परंपरागत फसलें उगाते हैं ।
एनडीडीबी ने विश्‍व बैंक के सहयोग से चल रही राष्‍ट्रीय डेयरी योजना उत्तर प्रदेश सहित आठ राज्यों में शुरू करने की घोषणा की है ।
इस योजना के तह सभी राज्यों में दुधारु पशुओं की उत्पादकता बढ़ाकर दूध उत्पादन बढ़ाने के वैज्ञानिक उपाय किए जाएंगे ।
राष्‍ट्रीय डेयरी विकास बोर्ड ( एनडीडीबी) की अध्यक्ष डॉ . अमृत पटेल ने इस योजना की प्रगति का ब्योरा देते हुए कहा है कि देश में 14 प्रमुख दुग्ध उत्पादक राज्यों में से 13 को इसमें शामिल कर लिया गया है ।
बिहार के साथ विचार-विमर्श किया जा रहा है ।
पहले चरण में आठ राज्यों में परियोजना संचालन समिति 49 प्रस्तावों का अनुमोदन कर चुकी है ।
ये राज्य हैं - यूपी , पंजाब , कर्नाटक , तमिलनाडु , गुजरात , मध्य प्रदेश , ओडिशा और महाराष्‍ट्र ।
योजना के तहत पशुओं के संतान परीक्षण , वंशावली चयन , वीर्य स्टेशनों का सुदृढ़ीकरण , संतुलित राशन कार्यक्रम , चारा विकास के प्रस्तावों का अनुमोदन किया गया है ।
अगले एक महीने में आंध्र प्रदेश , राजस्थान और पश्‍चिम बंगाल को भी योजना में शामिल किए जाने की संभावना है ।
फसल उत्पादन की सफलता खाद के उचित प्रयोग पर काफी हद तक निर्भर करती है ।
खाद का उचित प्रयोग करने के लिए यह जानना आवश्यक है कि किन-किन तत्वों ( पोषक तत्व ) की आवश्यकता होती है ।
नाइट्रोजन , फॉस्फोरस और पोटाश मुख्य तत्व हैं ।
यह जानना भी आवश्यक है कि भूमि का अपना उर्वर स्तर ( फर्टीलिटी स्टेट्‍स ) कैसा है तथा किस-किस तत्व का अभाव है ।
इसे भूमि के परीक्षण द्वारा आंका जा सकता है ।
भूमि की अम्लता , जीवांश की मात्रा , लवणों की मात्रा को जानना भी जरूरी है ताकि खाद का उचित रूप और मात्रा में प्रयोग करके पूरा लाभ उठाया जा सके ।
खाद से पूरा-पूरा लाभ उठाने के लिए यह ज्ञात होना आवश्यक है कि फसल अपने जीवन-काल के दौरान किस तत्व की कितनी मात्रा ग्रहण करती है ।
इस तथ्य को जानने के लिए पोषक तत्वों के ग्रहण क्रम ( न्यूट्रियन्ट अपटेक पैटर्न ) का पूर्ण ज्ञान अनिवार्य है ।
ग्रहण क्रम के आधार पर आवश्यक तत्वों का उचित समय पर प्रयोग करके लाभ उठाया जा सकता है ।
कभी-कभी किसी खाद को कई किश्तों में देना आवश्यक होता है ।
यह भी हो सकता है कि खाद को भूमि में न देकर फसल की पत्तियों पर छिड़का जाए ।
इन सबकी जांच भिन्‍न-भिन्‍न भूमि , जलवायु तथा फसलों के लिए करना आवश्यक होता है ।
सारे मोटे अनाज उगाने वाले क्षेत्रों में मृदा उर्वरता का स्तर बहुत नीचा है ।
अतः इन फसलों में उर्वरकों का प्रयोग संभवतः अत्यंत लाभप्रद होने की आशा है ।
इन फसलों में , ज्वार तथा बाजरा की उन्‍नत किस्मों में खाद का प्रयोग करने से उपज में काफी वृद्धि पायी गयी ।
अब तक जो शोधकार्य किया गया है वो केवल नाइट्रोजन और फास्फोरस दोनों को एक साथ लेकर किया गया वो अनुसंधान भी पर्याप्‍त नहीं है ।
लगभग ज्वर उगाने वाले सभी क्षेत्रों की भूमि में नाइट्रोजन का अभाव है ।
इसके बाद फास्फोरस दूसरा महत्वपूर्ण तत्व है ।
यद्यपि तुलनात्मक दृष्‍टिकोण से इसकी कुछ कम मात्रा में आवश्यकता पड़ती है फिर भी यह नाइट्रोजन जितना ही जरूरी है ।
अब तक किये अनुसंधानों के आधार पर ज्ञात हुआ कि नाइट्रोजन वाली खाद के प्रयोग से पौधे की जनन अवस्था ( रिर्प्रोडक्टिव फेज ) और परिपक्‍वन की क्रिया में तीव्रता आ जाती है ।
फॉस्फोरस का भी इस दिशा में समान योगदान होता है ।
किन्तु इसका उपभोग पौधे के प्रारंभिक जीवनकाल में अधिक महत्वपूर्ण माना गया है ।
ज्वार में तत्वों के उपभोग पर शोध कार्य रहेजा तथा कॉटज ( 1956) ने कैलीफोर्निया ( अमेरिका) में किया ।
उन्होंने देखा कि नाइट्रोजन का उपभोग तथा शुष्क पदार्थ का एकत्रीकरण लगभग समान रूप तथा समान क्रम से होता है ।
अन्तर केवल इतना है कि नाइट्रोजन का उपभोग बुआई के चौथे और सातवें सप्‍ताह के दौरान अधिक मात्रा में होता है ।
इसी प्रकार का प्रयोग संकर ज्वार ` आर.एस. 60 ` को लेकर हैरान तथा साथियों ( 1963) ने कानससा अमरीका में किया ।
नाइट्रोजन का अधिकतम उपभोग आखिरी पत्ती ( बूट लीफ ) की अवस्था के लगभग 19 दिन पूर्व हुआ ।
पोटेशियम का ग्रहणीकरण नाइट्रोजन की तुलना में ज्वार की आरंभिक अवस्था में अधिक होता है ।
यह देखा गया है कि ज्वार बोने के 43वें दिन तक लगभग कुल आवश्यकता का आधा पोटेशियम ज्वार ग्रहण कर लेती है किन्तु नाइट्रोजन और फास्फोरस की कुल मात्रा का आधा भाग 60-70 दिन के काल में ग्रहण किया जाता है ।
नाइट्रोजन ग्रहण करने की क्रिया ज्वार के पूरे जीवनकाल में जारी रहती है ।
कटाई के लगभग एक सप्‍ताह पहले यह क्रिया धीमी पड़ जाती है ।
जीवनकाल के आरंभ में 60-70 दिन तक पत्तियां और तना नाइट्रोजन की सर्वाधिक मात्रा ग्रहण करते हैं तथा इसके बाद ग्रहण की गयी नाइट्रोजन का स्थानान्तरण दाने या ज्वार के पककर तैयार होने की ओर होता है ।
इस समय तक लगभग 65-70 प्रतिशत नाइट्रोजन भुट्टे में स्थानान्तरित हो चुकी होती है ।
नाइट्रोजन की तरह ही फास्फोरस ग्रहण करने की क्रिया का क्रम है यानी फास्फोरस वाली खाद यदि पर्याप्‍त मात्रा में प्रयोग की जाये तो इसकी अधिक मात्रा ग्रहण करने की संभावना होती है ।
फास्फोरस ग्रहण करने की क्रिया ज्वार की आरंभिक अवस्था में नाइट्रोजन की तुलना में धीमी होती है ।
यह बड़ी रोचक बात है कि ग्रहण किये गये फास्फोरस की कुल मात्रा का लगभग 70-85 प्रतिशत भाग पत्ती तथा तने से ज्वार के भुट्टे में स्थानान्तरित किया जाता है ।
इस प्रकार नाइट्रोजन की तुलना में फॉस्फोरस स्थानान्तरण की क्रिया अधिक गहन तथा महत्वपूर्ण होती है ।
नाइट्रोजन पर्याप्‍त मात्रा में उपलब्ध होने पर फॉस्फोरस ग्रहण की क्रिया में काफी सुधार की संभावना होती है ।
फॉस्फोरस की पौधे द्वारा ली गई मात्रा लगभग 40-45 प्रतिशत तक बढ़ती देखी गयी है ।
इसका आशय यह हुआ कि नाइट्रोजन तथा फास्फोरस की खाद का पूरा लाभ लेने के लिए जरूरी है कि दोनों की इष्‍टतम मात्रा का प्रयोग किया जाये ।
इसे संतुलित उर्वरक प्रयोग कहते हैं ।
पोटेशियम ग्रहण करने का क्रम नाइट्रोजन तथा फास्फोरस से थोड़ा भिन्‍न पाया गया है ।
इसकी ज्यादा मात्रा पौधा अपनी प्रारम्भिक अवस्था में ही ग्रहण करता है ।
पोटेशियम के उपभोग की चरम सीमा ज्वार के पकने से लगभग 10 दिन पूर्व देखी गयी है ।
पौधे के अन्य भागों से भुट्टे में बहुत कम पोटाश का स्थानान्तरण होता है ।
अन्य फसलों की तरह ही 1950 से पूर्व ज्वार की खेती में उर्वरकों का प्रयोग न के बराबर था ।
यहां तक कि उन्‍नतशील देशों में भी उर्वरकों का प्रयोग प्रायः नहीं किया जाता था ।
ज्वार की संकर तथा अधिक उपज देने वाली प्रजातियों के विकास के पश्‍चात पोषक तत्व खासकर नाइट्रोजन की आवश्यकता पर बल दिया गया ।
यदि देखा जाये तो आमतौर पर इस तत्व की भारतीय भूमि में भारी कमी पायी जाती है ।
यह कहना कि ज्वार का सारा क्षेत्र ही भू-नाइट्रोजन स्तर के दृष्‍टिकोण से अभावग्रस्त है , कोई अतिश्योक्‍ति न होगी ।
साथ ही साथ यह भी सच है कि नाइट्रोजन वाले उर्वरक के प्रति अनुक्रिया ( दाने की उपज पर प्रभाव ) मात्रा से अधिक तथा अत्यंत लाभकारी होती है ।
इसके प्रयोग की उपयोगिता को पौधों का गहरा हरा रंग दूर से ही बता देता है ।
यहाँ एक सत्यता और भी सामने आती है कि स्थानीय किस्मों से भी मौजूदा उपज की तुलना में कहीं उपज लेना संभव है बशर्ते इनकी खेती वैज्ञानिक विधियों से की जाये ।
परन्तु संकर किस्मों की खेती उर्वरक अथवा जैविक खादों के बिना भी लाभप्रद सिद्ध हुई है ।
स्वर्ण की तुलना में सारी ही अन्य प्रजातियां कुल उपज तथा प्रति दिन उत्पादन की दृष्‍टि से ज्यादा अच्छी पायी गयीं ।
अनुक्रिया समीकरण ज्ञात करने के बाद किसी भी किस्म के लिए नाइट्रोजन की अधिकतम मात्रा को आंका जा सकता है ।
वास्तव में यह वह सीमा है जिससे अधिक तत्व की मात्रा बढ़ाने पर दाने की उपज घट जाती है ।
अतः दो किस्मों की उत्पादन क्षमता तथा नाइट्रोजन आवश्यकता के प्रति अनुक्रिया के आधार पर इष्‍टतम नाइट्रोजन की मात्रा को आंका जा सकता है ।
डा, एसपी . सिंह तथा हरी सिंह ( 1976) ने भी भारतीय कृषि अनुसंधान संस्थान , नयी दिल्ली में 1972 और 1973 के खरीफ मौसमों में नाइट्रोजन की इष्‍टतम मात्रा जांचने के लिए संकर ज्वार तथा उन्‍नत किस्मों पर अलग-अलग प्रयोग किये ।
संकर किस्मों की नाइट्रोजन के प्रति भिन्‍न-भिन्‍न अनुक्रिया हुई ।
कृष्‍णामूर्ति तथा अन्य ( 1975) ने देखा कि नाइट्रोजन की अधिक मात्रा देने से संकर ज्वार की पैदावार पर बुरा प्रभाव पड़ा ।
उन्‍नत किस्मों में सी.एस.एच.-6 उपज के दृष्‍टिकोण से लगभग सी.एस.एच.-1 के समान पायी गयी ।
सभी अधिक उपज देने वाली संकर किस्मों तथा उन्‍नत किस्मों की उपज नाइट्रोजन उर्वरक के बिना भी स्थानीय किस्मों की तुलना में अधिक हुई ।
सी.एस.एच.-1 , 2 , 3 , 4 और 5 की पैदावार स्थानीय किस्मों से ढाई से तीन गुनी अधिक मिली ।
इतना अवश्य है कि यदि नाइट्रोजन उर्वरक उपलब्ध अथवा संभव नहीं है तो भी संकर ज्वार की खेती लाभकारी है ।
इन किस्मों की भूमि में उपलब्ध और उर्वरक द्वारा दी गयी दोनों प्रकार की नाइट्रोजन को ग्रहण करने की शक्‍ति तथा इसको दाने के उपज में बदलने की क्षमता स्थानीय किस्मों की तुलना में अधिक होती है ।
इसी कारण इनकी उपज स्थानीय किस्मों से बिना नाइट्रोजन उर्वरक के भी 53-81 प्रतिशत तक ज्यादा पायी गयी ।
प्रायः किस्मों में 49-55 प्रतिशत दी गयी नाइट्रोजन का ही उपयोग कर पाती है ।
मगर संकर किस्में 60-85 प्रतिशत नाइट्रोजन का उपयोग कर लेती है ।
जैसे-जैसे नाइट्रोजन की मात्रा बढ़ती जाती है वैसे-वैसे उपभोगित नाइट्रोजन की प्रतिशत मात्रा कम हो जाती है ।
संकर एवं उन्‍नत किस्मों से प्रत्येक किलो प्रयोग की गई नाइट्रोजन के कारण दाने की उपज स्थानीय किस्मों की तुलना में अधिक मिली ।
इस अधिक उपज का प्रमुख कारण संकर प्रजातियों का नाइट्रोजन की उपस्थिति में उनके सम्पूर्ण वानस्पतिक विकास तथा प्रजनन माना गया है ।
प्रयोगों के आधार पर पता चला है कि नाइट्रोजन की समुचित मात्रा देने पर संकर ज्वार में भुट्टा धारण करने वाले पौधों की संख्या में वृद्धि होती है ।
इसी प्रकार भुट्टे की लम्बाई तथा दानों की संख्या पर भी नाइट्रोजन का उपयोगी प्रभाव पड़ता है ।
हर एक भुट्टे में दानों का भार बढ़ता है ।
इसके अलावा पौधे की ऊंचाई तथा शुष्क पदार्थ का संचय आदि बढ़वार क्रियाओं में भी आशातीत सुधार होता है ।
इन सभी उपज कारकों के प्रभाव के कारण ही उपज में वृद्धि होती है ।
भूमि की किस्म तथा जलवायु के ऊपर भी नाइट्रोजन की आर्थिक दृष्‍टि से इष्‍टतम मात्रा ( आर्थिक मापदण्ड से ) निर्भर करती है ।
रबी के मौसम में ज्वार की खेती देश के दक्षिणी प्रान्तों में की जाती है ।
इस मौसम की ज्वार के लिये भूमि में संरक्षित नमी ही जल-प्राप्‍ति का एकमात्र साधन है ।
प्रायः इस मौसम में ज्वार की प्रति हैक्टर दाने की उपज तथा नाइट्रोजन की अनुक्रिया की मात्रा खरीफ की तुलना में कम होती है ।
इस मौसम की ज्वार पर नाइट्रोजन की अनुक्रिया का अध्ययन करने के लिए अनुसंधान कार्यक्रम किया गया है ।
महापात्र तथा साथियों ( 1973) ने लगभग 422 साधारण उर्वरक परीक्षणों के परिणामों का अध्ययन किया तथा पाया कि रबी की मौसम की ज्वार की नाइट्रोजन के प्रति अनुक्रिया की मात्रा खरीफ मौसम की तुलना में बहुत नीची थी ।
एम.-35-1 एक दीर्घकालीन किस्म होने के बावजूद भी इन परीक्षणों में अधिक उपज देने वाली पायी गयी ।
इसका कारण यह रहा कि दोनों परीक्षणों के ही वर्षों में भूमि में नमी की पर्याप्‍त मात्रा उपलब्ध थी ।
साधरणतः , रबी के लिए लघुकालीन ( कम समय में पककर तैयार होने वाली ) किस्में उत्तम पायी गयी हैं क्योंकि इनका जीवनचक्र भूमि में संरक्षित नमी से पूरा हो जाता है ।
सी.एस.एच.-1 ऐसी संकर किस्म है जो अपना जीवन भूमि में उपलब्ध नमी के अनुसार ढ़ाल लेती है , इसीलिए इसे रबी के मौसम के लिए भी उत्तम पाया गया है ।
रबी मौसम की कुल अवधि ( फसली काल ) कम होने के कारण या यह कहें कि इस मौसम के लिए उचित किस्मों का जीवन कम होने के कारण इनकी उत्पादन क्षमता खरीफ किस्मों की तुलना में कम होती है ।
इस कारण नाइट्रोजन की आवश्यक मात्रा भी कम प्रयोग होती है ।
रबी में ज्वार की इष्‍टतम मात्रा आंकने के लिए निरन्तर कार्य किया जाना आवश्यक है ताकि वर्तमान तथा भावी उन्‍नत किस्मों को लाभप्रद बनाने के लिए समय-समय पर विभिन्‍न मृदा तथा जलवायु वाले क्षेत्रों के लिए उचित सिफारिश की जा सके ।
साथ-साथ इस मौसम के दौरान ज्वार की वानस्पतिक वृद्धि तथा तत्व ग्रहण करने का क्रम और अनुसंधान की आवश्यकता है ।
रबी ज्वार के क्षेत्रों में यह भी ठीक से जांचना होगा कि यदि भूमि की अमुक गहराई तक नमी की अमुक मात्रा ज्वार बोने के समय उपलब्ध है तो कितनी नाइट्रोजन की मात्रा का प्रयोग करना उचित या लाभप्रद होगा ।
इस कार्य की सफलता के लिए कृषि तथा मौसम वेत्ताओं का आपसी सहयोग परम आवश्यक है तभी भूमि में उपलब्ध नमी ( काल तथा मात्रा आदि ) और वर्षा के बीच प्रयोगात्मक तालमेल बैठाना संभव हो सकेगा ।
अखिल भारतीय शुष्क खेती परियोजना के बारानी खेती के लिए केन्द्रीय अनुसंधान संस्थान हैदराबाद के अंतर्गत इन पशुओं पर महत्वपूर्ण काम किया जा रहा है ।
अगर भूमि भारी ( चिकनी) किस्म की हो तो प्रयोग की गई नाइट्रोजन के ह्रास की संभावना घट जाती है क्योंकि इसकी ज्यादातर मात्रा भूमि द्वारा धारण कर ली जाती है जिसे ज्वार के पौधे आवश्यकता अनुसार ग्रहण कर सकते हैं ।
प्रायः उर्वरकों का प्रयोग भूमि में या पत्तियों पर छिड़काव द्वारा किया जाता है ।
भूमि में उर्वरक देने की विधि में खाद का स्थानीकरण उतेरा विधि की तुलना में उत्तमतर माना गया है क्योंकि इस विधि से प्रयोग किए गए उर्वरक का उपभोग पौधे आसानी से कर पाते हैं ।
इस विधि से प्रयोग में भूमि में तत्वों का गाढ़ापन बढ़ता अवश्य है परन्तु हानिकर नहीं होता इसलिए इस विधि को उर्वरक प्रयोग की उत्तम विधि माना गया है ।
अखिल भारतीय ज्वार सुधार परियोजना के अंतर्गत दो साल तक ज्वार उगाने वाले प्रमुख क्षेत्रों में स्थित 9 अनुसंधान केन्द्रों पर परीक्षण किया गया ।
इस अध्ययन में 100 किलोग्राम नाइट्रोजन प्रति हैक्टर को नीचे लिखे तरीकों और समय पर दिया गया ।
सारी नाइट्रोजन बुआई के समय भूमि में डाली गयी ।
कुल नाइट्रोजन की आधी मात्रा बुआई के समय तथा शेष आधी ज्वार के घुटनों तक बढ़ जाने वाली अवस्था ( नी हाई स्टेज ) के समय भूमि में दी गयी ।
दूसरी किश्त को ज्वार की कतारों के साथ-साथ डालने के बाद भूमि में भली प्रकार मिला दिया गया ।
कुल नाइट्रोजन की आधी मात्रा बुआई के समय भूमि में लगायी गयी तथा शेष आधी मात्रा घटने तक बढ़ जाने वाली अवस्था के समय पत्तियों पर छिड़ककर दी गयी ।
परिणामों से पता चला कि नाइट्रोजन की पूरी मात्रा बुआई के समय भूमि में डालना सर्वोत्तम रहा ।
भूमि में उर्वरक का प्रयोग पत्तियों के ऊपर छिड़कने की तुलना में अधिक लाभदायक पाया गया ।
नाइट्रोजन उर्वरक को देर से प्रयोग करने पर ज्वार की पैदावार में कमी देखी गयी ।
इन्दौर तथा हैदराबाद केन्द्रों पर 100 किलोग्राम नाइट्रोजन का दो समान किश्तों में देना अधिक लाभदायक साबित हुआ ।
ज्वार की खेती में नाइट्रोजन की कुल अनुमोदित मात्रा बुआई के समय ही लगा देनी चाहिए ।
सूरत तथा भरतपुर केन्द्रों पर नाइट्रोजन का दो किश्तों में प्रयोग करना एक किश्त की तुलना में पैदावार की दृष्‍टिकोण से लाभकारी पाया गया है ।
इन दोनों स्थानों पर भूमि हल्की बलुई किस्म की है , अतः नाइट्रोजन की कुल मात्रा को एक साथ प्रयोग करने पर भूमि की नाइट्रोजन धारण क्षमता कम होने के कारण शायद ह्रास ग्रसित हो गयी ।
इस प्रकार पौधे इससे लाभान्वित न हो सके और नाइट्रोजन के अभाव के कारण ज्वार की उत्पादन क्षमता गिर गयी ।
इस प्रकार की भूमि में नाइट्रोजन की एक महत्वपूर्ण मात्रा का हास हो जाता है और पौधे की आवश्यकतानुसार खासकर जीवन के मध्य तथा अन्त में नाइट्रोजन की जरूरत पूरी नहीं होती ।
इसका अन्ततः वानस्पतिक विकास तथा अन्य वृद्धि उत्पादन क्रियाओं पर बुरा प्रभाव पड़ता है ।
अतः हल्की किस्म की भूमि में नाइट्रोजन का प्रयोग किश्तों में करना ज्वार की सफल खेती के लिए उपयोगी होगा ।
बारानी ज्वार को अपने जीवनचक्र के किसी भी काल में भूमि में नमी के अभाव का सामना करना पड़ सकता है ।
ऐसी अनिश्‍चित अवस्था में नाइट्रोजन की पूरी मात्रा बुआई के समय दे दी जाये तो भारी हानि की संभावना रहती है ।
अतः यही उचित माना गया है कि प्रस्तावित कुल मात्रा की आधी नाइट्रोजन की मात्रा को बुआई के समय दे देना चाहिए तथा शेष आदि भूमि में पर्याप्‍त नमी हो तभी प्रयोग में लानी चाहिए अन्यथा कुल मात्रा की आधी ही मात्रा देना उचित होगा ।
वास्तव में पत्तियों पर नाइट्रोजन के छिड़काव की विधि ज्यादा प्रयोगों में सफल नहीं पायी गई , इसके कई कारण हो सकते हैं ।
जिन भूमियों में कोई विशेष समस्या हो यानी कि किसी सूक्ष्म पोषक तत्व जैसे जस्ता की कमी हो तो उसे पूरा करने के लिए यह विधि सफल पायी गयी है ।
इसका प्रयोग मध्य मौसम सुधार के लिए काम में लाया जा सकता है ।
जैसा कि यदि किसी पोषक तत्व की कमी फसल की बढ़वार के दौरान महसूस की गयी हो तो इस विधि को अपनाया जा सकता है क्योंकि इस विधि द्वारा दिये गये तत्व पौधे को भूमि में दिये गये तत्वों की अपेक्षा जल्दी ही उपलब्ध हो जाते हैं ।
यदि भूमि में नमी का अभाव हो तो छिड़काव विधि द्वारा तत्वों की कुछ मात्रा का प्रयोग किया जा सकता है ।
अंत में यही है कि छिड़काव और भूमि में तत्वों का प्रयोग ऐसे विधि विधान से करना होता कि दोनों ही अवस्थाओं में तत्व उपलब्धता पौधों की आवश्यकता के सही समय पर हो ।
ज्वार में नाइट्रोजन की तरह ही फास्फोरस भी एक प्रमुख तथा अनिवार्य पोषक तत्व है ।
पौधे की शरीर क्रिया ( फिजियोलॉजी) में इसका बहुत बड़ा महत्व है ।
यह कोशिश विभाजन में खासतौर पर क्रियाशील रहती है ।
इससे जड़ों का विकास अच्छा होता है , दाना मोटा होता है और पकने की अवधि घट जाती है ।
पौधों में बीमारी तथा अन्य शत्रुओं का सामना करने की शक्‍ति बढ़ती है ।
दाने की पैदावार में वृद्धि और पोषक गुणों में सुधार भी फास्फोरस द्वारा होता है ।
यह उत्तम होगा कि फॉस्फोरस का प्रयोग मृदा ह्रास के आधार पर किया जाए ।
वास्तव में संकर किस्मों के विकास के बाद अर्थात 1975 के बाद इस ओर विशेष ध्यान दिया गया ।
इन प्रयोगों के परिणामों से पता चला कि संकर ज्वार की अच्छी पैदावार लेने के लिए आमतौर पर 50 किलोग्राम फॉस्फोरस प्रति हैक्टर का प्रयोग आर्थिक दृष्‍टि से इष्‍टतम पाया गया ।
फॉस्फोरस की मात्रा को भूमि की जांच के आधार पर निश्‍चित किया जाना चाहिए ।
आमतौर पर फॉस्फोरस की यह मात्रा ज्वार की बुआई के समय ही लगा दी जाती है ।
प्रायः इसे देसी हल में पोरा द्वारा अथवा कूडों में बीज से 4-5 सेंमी . नीचे दिया जा सकता है ।
ज्वर में फास्फोरस प्रयोग के समय पर अब तक कोई विशेष शोध कार्य नहीं किया गया ।
अन्य फसलों पर किये गये प्रयोगों से मालूम हुआ कि फॉस्फोरस की कुल मात्रा को बुआई के समय पर ही प्रयोग करना सर्वोत्तम होगा ।
इसका कारण यह है कि फास्फोरस पौधे की जड़ों के विकास में बहुत सहायक होता है तथा पौधा अपने प्रारम्भिक जीवन काल में ही भली प्रकार से विकसित होने लगता है ।
इसका पौधे की उत्पादन क्षमता पर अच्छा प्रभाव होता है ।
ज्वार में जड़ों का अच्छा विकास शुरू में ही होना बहुत जरूरी है ताकि पौधा अपनी जल आवश्यकता को भली प्रकार शुष्क परिस्थितियों में भी पूरा कर सके ।
पौधे की इस क्षमता को बढ़ाने की दृष्‍टि से डा . बीबी . तुरखेड़े ( 1974) ने फॉस्फोरस को सी.एस.एच.-1 में भिन्‍न-भिन्‍न समयों पर दिया ।
फॉस्फोरस की सारी मात्रा को लगभग 4-5 सेंमी . की गहराई पर दिया गया ।
परिणामों से पता चला कि फॉस्फोरस देने के समय का ज्वार की उपज कोई खास प्रभाव नहीं पड़ा अर्थात सारी मात्रा एक समय में दे देना ही व्यवहारिक रूप से लाभदायक ठहराया गया ।
फास्फोरस की स्थानीकरण ( प्लेसमेन्ट) तथा पत्तियों पर छिड़काव द्वारा प्रयोग करना उत्तेरा विधि की तुलना में अधिक लाभदायक होता है ।
इसका कारण शायद यह है कि इन विधियों से प्रमाणित फास्फोरस के भूमि द्वारा धारण की जाने की संभावना घट जाती है क्योंकि इसका भूमि के थोड़े से भाग से ही सम्पर्क हो पाता है ।
इस प्रकार फास्फोरस भूमि द्वारा ऐसे रूप में धारण नहीं किया जाता है जिसे उपभोग में न ला सकें ।
यदि भूमि का अपना फॉस्फोरस स्तर पर्याप्‍त ऊंचा हो तो उतेर की विधि को अपनाया जा सकता है ।
फॉस्फोरस उर्वरक को खाद के बीज के साथ मिलाकर बोने से ज्वार के प्रतिशत अंकुरण तथा गति पर कोई बुरा प्रभाव नहीं देखा गया ।
पौधे आरम्भ से ही स्वस्थ देखे गये ।
फॉस्फोरस उर्वरक कई रूपों में उपलब्ध हैं , उनमें से अधिकतर फैक्टरी में बनाए जाते हैं ।
कृषि भूमि और कृषि तकनीकी में सुधार करने के लिये जैसे , भूमि समतल करना , बंजर व अनुपजाऊ भूमि को उपजाऊ बनाना , कुएँ खोदने , मेड़बन्दीसिंचाई , संसाधनों का निर्माण और उन्हें सुदृढ़ स्वरुप देना ।
कृषि यन्त्र-उपकरण की खरीद के लिये दीर्घकालीन ऋण की व्यवस्था करना ।
कृषि भवन , बाँध , नाली , गोदाम , पशुशाला बनवाने के लिये ।
भूमि विकास बैंक , दुग्धशाला , कुक्कुटशाला , फलों की बागवानी करने , गोबर गैस संयंत्र , पवन चक्की जैसे कृषि सहायक धन्धों के विकास के लिये ऋण कार्यों का विस्तार कर रहे है ।
दीर्घकालीन बैंकिग और राष्‍ट्रीय कृषि एवं ग्रामीण विकास बैंक नाबार्ड तथा सरकार के बीच एक कड़ी के रुप में कार्य करना ।
