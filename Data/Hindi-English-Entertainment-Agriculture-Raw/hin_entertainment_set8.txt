बात हो रही है प्रखात सरोदवादक उस्ताद अमजद अली खान की, जिन्होंने अपने वालिद सरोदसम्राट उस्ताद हाफिज अली खान पर ’माई फादर, अवर फ्रैटर्निटी’ नाम की किताब लिखी है।
यह किताब दिसंबर के दूसरे पखवाड़े में जारी हुई है और इसके आने का समय इसलिए भी महत्वपूर्ण है कि 2012 उस्ताद हाफिज अली खान का 40वां स्मरणवर्ष था।
उस्ताद अमजद अली खान कहते हैं, "यह इस मायने में भी और खास हो जाती है कि इससे पहले तक अब्बा पर कोई भी प्रामाणिक लिटरेचर नहीं था।"
इस पुस्तक के लिखे जाने में उस्ताद अमजद अली खान अपने सरोदवादक पुत्रों अमान अली खान और अयान अली खान का अहम योगदान मानते हैं।
उस्ताद अमजद अली खान संगीत के बंगश घराने की छठी पीढ़ी के संगीतकार हैं।
उनके पूर्वजों को सरोद का जनक कहा जाता है।
उनके पिता उस्ताद हाफिज अली खान ने बाएं हाथ की उंगलियों के नाखूनों से सरोदवादन की अनूठी शैली ईजाद की।
माई फादर, अवर फ्रैटर्निटी में उस्ताद हाफिज अली खान के शुरुआती जीवन और संगीत से जुड़े उनके व्यक्तित्व पर रोशनी डाली गई है।
1975 में पद्मश्री, 1991 में पद्मभूषण और 2001 में पद्मविभूषण से सम्मानित उस्ताद अमजद अली खान कहते हैं, "यह किताब अब्बा की कई रोचक और यादगार बातों को समाए हुए है।
जैसे कि जब 1960 में वे भारत के प्रथम राष्ट्रपति डॉ. राजेंद्र प्रसाद द्वारा पद्मभूषण से सम्मानित हुए और समारोह के बाद जब राष्ट्रपति महोदय ने अब्बा से पूछा कि क्या वह उनके लिए कुछ कर सकते हैं तो अब्बा ने अनूठी पेशकश कर दी।
राग दरबारी तानसेन द्वारा रचित है, जिसमें लोगों ने अपने अनुसार फेर-बदल शुरू कर दिए थे।
यह बात उनके संगीत के प्रति समर्पण को बताती है।
उस्ताद अमजद अली खान कहते हैं, "अब्बा ने मुझे सिखाया था कि संगीत कोई प्रोफेशन नहीं है।
यह तो जीने का तरीका है।
शास्त्रीय संगीत के लिए धैर्य, सब्र और तपस्या की जरूरत होती है और हम अपने जीवन में इन्हीं का अभ्यास करने की कोशिश करते हैं।"
एक ऐसा शख्स जो परिवार के मूल्यों को जानता हो, प्रेम, विश्वास और साथ को समझता हो, वही इस पुस्तक के असल मायने समझ सकता है।
यही वजह रही कि उस्ताद अमजद अली खान ने इस किताब के विमोचन के लिए अमिताभ बच्चन को चुना।
वह कहते हैं, "बच्चन जी ने अपने माता-पिता के अंतिम दिनों तक उनकी सेवा की।
यह बात उनके बहुआयामी व्यक्तित्व को उजागर करती है।
जंगल के परिवेश में विचरण करते बाघ दीदार कितना रोमांचकारी होता है, इसकी एक झलक आजाद भवन में लगाई गई पेंटिंग प्रदर्शनी ’वाइल्ड लाइफ’ में देखने को मिली।
यहां प्रकृति के इस दृश्य को कलाकार गीता भट्टाचार्य ने बड़ी खूबसूरती से कैनवस पर उतारा है।
प्रदर्शनी में बाघ के जीवंत चित्र दर्शकों को काफी पसंद आए।
चिड़ियाघर की शान कहे जाने वाले इस वन्य जीव को चित्रकार भी पसंद करते हैं, यही वजह है कि गीता भट्टाचार्य ने वन्य जीव संसार को चित्रित करते हुए बाघ शावकों को अटखेलियां करते हुए दिखाया है।
चटख रंगों ने न सिर्फ इन चित्रों को खूबसूरत बना दिया है, बल्कि इनके माध्यम से जंगली जीवों की गतिविधियां भी दर्शाई गई हैं।
दो दर्जन से अधिक पेंटिंग के बीच प्रदर्शनी में प्रकृति के कई दृश्यों को कैनवस पर उतारा गया है।
इस पेंटिंग प्रदर्शनी में कलाप्रेमियों को पांच जनवरी तक वन्य प्राणियों के आकर्षक चित्रों का दीदार करने का मौका मिलेगा।
कॉमेडी एक सीरियस बिजनेस है।
यह बरसों पुराना कथन है, लेकिन टीवी पर इसका निहितार्थ साल 2012 में बखूबी समझा गया।
नए चैनल लाइफ ओके ने युवा प्रतिभागियों को लेकर स्टैंड अप कॉमेडी शो ’लाफ इंडिया लाफ’ जोर-शोर से लान्च किया।
इसके लिए ’द ग्रेट इंडियन लाफ्टर चैलेंज’ के निर्देशक पंकज सारस्वत की मदद ली गई, लेकिन कहते हैं न कि वक्त बीतने के साथ सब कुछ बदल जाता है।
वहीं सोनी पर प्रसारित हो रहे शो ’कॉमेडी सर्कस’ ने अपनी जड़ें और भी मजबूत की हैं।
लाइफ ओके की ही तर्ज पर स्टार प्लस ने भी अरशद वारसी और श्रेयस तलपड़े जैसे अभिनेताओं के साथ ’द ग्रेट इंडियन कॉमेडी शो’ लान्च किया, लेकिन शुरुआती दौर की टीआरपी के बाद इस शो को भी दर्शकों का अच्छा रेस्पोंन्स नहीं मिला।
हल्के-फुल्के मनोरंजन के कार्यक्रम पेश करने वाला सब टीवी ही इस साल भी अपने कुछ कॉमेडी सीरियलों के जरिए लोगों के दिलों में घर बनाने में कामयाब रहा।
मुसद्दी लाल, करमचंद जासूस, कल्लूमल कोयले वाला, अलबर्ट पिंटो, मोहनदास बीएएलएलबी, ठेकेदार तरनेजा।
पंकज कपूर के ये किरदार उनके असली नाम पर इतने हावी रहे कि प्रशंसक ही नहीं बल्कि उनके साथ पढ़े दोस्त भी इन नामों में उलझ गए कि अपने यार को बुलाएं किस नाम से।
उन्हें यकीन है कि पंकज कपूर का मन्डोला का किरदार उनके नाम को लेकर यारों की उलझन को और बढ़ा देगा।
दरअसल फिल्म का टाइटल तीन किरदारों पर आधारित है।
इसमें पंकज कपूर ने मन्डोला के रूप में अनुष्का (बिजली) के पिता की भूमिका निभाई है।
सिविल लाइंन स्थित कुंदन विद्वा मंदिर में 1968 से 70 के दौरान उनके साथ नौंवी से लेकर ग्यारहवीं तक पढ़ाई करने वाले टैगोर नगर के कारोबारी जगद गोयल के मुताबिक स्कूल में तो वे क्लास में उन्हें पंकज ही कहकर बुलाते थे लेकिन पर्दे पर उन्होंने अपने कई किरदारों को इतना बखूबी निभाया कि उनके कई नाम मशहूर होते गए।
अमेरिका के नर्सरी स्कूल में पढ़ने वाली क्वेनजेन वैलिस सिर्फ नौ साल की हैं।
वैलिस का नामांकन इस बार सर्वश्रेष्ठ अभिनेत्री के ऑस्कर पुरस्कार के लिए हुआ है।
वैलिस को ’बीस्ट ऑफ द सदर्न वाइल्ड’ फिल्म में मुख्य भूमिका के लिए नामांकित किया गया है।
यह वैलिस की पहली फिल्म है।
टीवी अभिनेत्री उर्वशी ढोलकिया रियलिटी शो बिग बॉस के सीजन-6 की विजेता बन गई हैं।
शो के होस्ट सलमान खान ने शनिवार रात उर्वशी की जीत की घोषणा की।
इस जीत से उर्वशी को 50 लाख रुपये की पुरस्कार राशि मिली है।
उर्वशी इस शो को जीतने वाली तीसरी महिला प्रतिभागी है।
देश के सामाजिक और राजनीतिक मुद्दे संवेदनशील फिल्मकारों को झकझोर रहे हैं।
वामपंथी राजनीति की अधकचरी समझ से लेखक-निर्देशक ने माओ को म्याऊं बना दिया है।
दर्शकों का एक हिस्सा इस पर हंस सकता है, पर फिल्म आखिरकार मुद्दे, मूवमेंट और मास (जनता) के प्रति असंवेदनशील बनाती है।
मन्डोला गांव के हमनाम जमींदार मन्डोला दिन में क्रूर, शोषक और सामंत बने रहते हैं।
उन्होंने प्रदेश की मुख्यमंत्री के साथ मिल कर अपने गांव के खेतों को मिल-कारखाने में बदलने की योजना बना डाली है।
किसान अपनी जमीन बचाने की लड़ाई लड़ते हैं, जिसमें माओत्से तुंग की राय से वह निर्देशित होते हैं।
दर्शकों को यह प्रहसन गुदगुदाएगा जबकि माओवादियों का आंदोलन इस देश की क्रूर सच्चाई का एक पहलू है।
दरअसल , हमारे ज्यादातर फिल्मकार विदेशों के फिल्मकारों का शिल्प लेकर स्थानीय कथ्य गढ़ने की कोशिश करते हैं।
स्थानीय कथ्य को ऐतिहासिक, सामाजिक और राजनीतिक संदर्भ के सही परिप्रेक्ष्य में नहीं रखने से सच, कल्पना और सोच की गडमड होती है।
यह गडमड ‘मटरू की बिजली का मन्डोला’ में कुछ ज्यादा है।
पंकज कपूर और शबाना आजमी सिद्ध कलाकार हैं।
वे मामूली दृश्यों को भी गैरमामूली बना देते हैं।
उनके बीच इमरान खान व अनुष्का शर्मा उतने प्रभावशाली नहीं लगते।
विशाल भारद्वाज की फिल्मों का गीत-संगीत बहुत ओजपूर्ण, मधुर और कर्णप्रिय होता है।
फिल्म के चुटीले संवाद और चटकीले दृश्य लुभाते हैं।
पूरी फिल्म में यह निरंतरता रहती तो निश्चित ही अधिक आनंद आता।
यूथ आइकन बन चुके रणबीर कपूर बड़े पर्दे के साथ-साथ छोटे पर्दे पर भी सक्रिय है।
19 जनवरी को दर्शक टीवी पर देखेंगे उनकी डांस परफॉरमेंस।
उनकी फिल्म ’बर्फी’ इस अवार्ड की 17 विभिन्न श्रेणियों में नॉमिनेट हुई है।
रणबीर पहली बार मां नीतू कपूर के साथ भी परफॉर्म करेंगे।
रणबीर बताते हैं, ’मै अपने परिवार के सभी सदस्यों के साथ बारी-बारी से इस समारोह में परफॉर्म करना चाहता हूं।
रणबीर आगे बताते हैं, ’इस बार का पुरस्कार समारोह कई मायनों में फिल्म बिरादरी और फिल्मों से प्यार करने वालों के लिए खास है।
हिंदी सिनेमा सौ साल का जश्न मना रहा है।
यह समारोह उसी को समर्पित रहेगा।
मैं अपनी परफॉरमेंस स्वर्गीय दादाजी राजकपूर व शम्मी कपूर और शशि कपूर को समर्पित करूंगा।’
अवार्ड मेरे भीतर यह आत्मविश्वास पैदा करते हैं कि मैं जो कर रहा हूं, सही कर रहा हूं।
मैं बेहद खुश हूं कि रॉकस्टार’ के बाद एक बार फिर मेरी फिल्म को ढेर सारे पुरस्कार मिल सकते हैं।’
भारतीय पृष्ठभूमि और इरफान, तब्बू तथा सूरज शर्मा जैसे भारतीय कलाकारों के साथ बनी फिल्म ’लाइफ ऑफ पाई’ इस साल 85वें ऑस्कर पुरस्कारों की 11 श्रेणियों में नामांकित हुई है।
फिल्म में पाई की लोरी को ऑस्कर के बेस्ट ओरीजनल सॉन्ग श्रेणी के गीतों में जगह मिली है।
यह लोरी भारतीय संगीतज्ञ बॉम्बे जयश्री रामनाथ ने लिखी है।
इस साल भारत में सबकी उम्मीदें उनसे बंधी होंगी।
उल्लेखनीय है कि 2008 में गुलजार (गीत) और रहमान (म्यूजिक) ने ’जय हो’ के लिए बेस्ट ओरीजनल सांग का ऑस्कर जीता था।
माइकल डाना ने इस लोरी को संगीतबद्ध किया है और बेस्ट ओरीजनल स्कोर में भी इसे नामित किया गया है।
ऑस्कर पुरस्कार अमेरिका की एकेडमी ऑफ मोशन पिक्चर्स एंड साइंसेज द्वारा हर साल दिए जाते हैं।
इस साल ये पुरस्कार 24 फरवरी को प्रदान किए जाएंगे।
पाई एक ऐसा किरदार है, जो मेरे पड़ोस में भी रहता है और आपके मोहल्ले में भी।
पाई एक प्रतीक है, जो अपना रास्ता खुद बनाता है, खुद अपना किनारा ढूंढता है।
हम सब जिंदगी जीने की धुन में संघर्ष करते हैं।
’लाइफ ऑफ पाई’ को परदे पर देखकर कोई भी दर्शक इसे एक जादुई फिल्म कह सकता है।
लेकिन मुझे लगता है कि यह फिल्म हमें जिंदगी की जादूगरी से मिलवाती है।
ऐसी जादूगरी जो सिर्फ पाई की जिंदगी में आए उतार-चढ़ावों से नहीं जुड़ती, बल्कि हर एक इन्सान को उस मोड़ पर ले जाकर खड़ा करती है, जब उसे आगे बढ़ने का कोई रास्ता समझ नहीं आता।
इस फिल्म से जुड़ना मेरे लिए बड़ी बात है, लेकिन वयस्क पाई के किरदार को निभाना भी किसी चुनौती से कम नहीं था।
मैं हिन्दी फिल्में कम, हॉलीवुड की ज्यादा देखता हूँ।
उनमें भी मेरे पसंद के निर्देशकों में एंग ली रहे हैं।
उस पर इस फिल्म की स्क्रिप्ट से ही मुझे अंदाजा लग गया था कि एंग ली फिर से एक विस्मयकारी फिल्म बनाने वाले हैं।
जितना मैंने समझा है, उनकी निर्देशन शैली ऑडिएंस को विस्मित करने वाली होती है।
वह पूरी कायनात को एक अलग ही और नई दृष्टि से देखते हैं।
सिनेमा मेकिंग की ऐसी समझ और आर्ट दूसरों के पास नहीं है।
हमारे डायरेक्टर एंग ली के मुताबिक मुझे सिर्फ पाई को परदे पर नहीं दिखाना था।
फिल्म करने के बाद मैं तो यहां तक कहूंगा कि यह कहानी हमें सही मायने में जिजीविषा का मतलब और मकसद समझाती है।
फिल्म बताती है कि मुश्किल हालात तब तक नहीं बदलते, जब तक आप अपनी सोच नहीं बदलते।
जैसे ही आप एक नए सिरे से समझना शुरू करते हैं, हालात बदलते हैं।
यही लाइफ की सबसे बड़ी फिलॉसफी है।
यह एक ग्लोबल फिल्म है, जो पांडिचेरी से शुरु होती है और कनाडा में खत्म होती है।
और यह दुनिया के किसी भी व्यक्ति की कहानी हो सकती है।
भारतीय कलाकारों से सजी फिल्म ’लाइफ ऑफ पाई’ ने देश के लिए इस साल फिल्मी दुनिया के सबसे प्रतिष्ठित अवार्ड ऑस्कर मिलने की उम्मीद जगाई है।
इस फिल्म को 11 श्रेणियों में नामांकन मिला है।
इस फिल्म के संगीत के लिए भारतीय गायिका बांबे जयश्री को कनाडाई संगीतकार माइकल डैना के साथ संयुक्त रूप से मौलिक गीत श्रेणी में नामित किया गया है।
इस साल वह एकमात्र भारतीय है जिसे अवार्ड के लिए नामित किया गया है।
भारतीय संगीत के लिए यह खुशी का पल है।
यह बहुत सामान्य लुलाबी(लोरी) है और एक मां के दिल से निकली है।
भाषा की कोई समस्या नहीं है क्योंकि इसकी अनुभूति असीम है।
जयश्री ने अपने फेसबुक पेज पर ली के साथ काम के अनुभव को साझा किया है।
उन्होंने बताया कि लुलाबी के बारे में अपनी अपेक्षा के बारे में बताते हुए ली ने कहा था कि एक बच्चा इसलिए नहीं सोता क्योंकि उसे नींद लगी है।
वह इसलिए सोता है क्योंकि खुद को सुरक्षित महसूस करता है।
शास्त्रीय संगीत से लंबे समय से जुड़ी जयश्री का पार्श्व गायन में सफल करियर रहा है।
फिल्म स्लमडॉग मिलिनेयर के लिए ऑस्कर हासिल कर चुके एआर रहमान ने नामांकन के लिए जयश्री को टिवटर पर बधाई दी।
ऑस्कर अवार्ड 24 फरवरी को हॉलीवुड के डॉल्बी थियेटर में प्रदान किए जाएंगे।
पंजाब में जालंधर शहर के देवी तालाब में 137 साल से निरंतर आयोजित हो रहा बाबा हरिवल्लभ संगीत सम्मेलन देश का सबसे पुराना और ऐतिहासिक है।
ध्रुपद शैली में भक्ति संगीत के प्रकांड गायक संत हरिवल्लभ की परंपरा को स्थापित करने और जीवंत रखने में संस्कृत के विद्वान स्वामी तुलजागिरि का बड़ा योगदान है।
1875 में बाबा की पहली पुण्यतिथि पर उन्हें श्रद्धांजलि देने के लिए भक्ति संगीत का आयोजन शुरु हुआ।
बाबा की समाधि पर हवन-यज्ञ के साथ साधु-संतों के भजन गायन से भक्ति धारा प्रस्फुटित हुई।
तब यह आयोजन संगीत मेला के नाम से शुरू हुआ था।
आगे चलकर इसका नामकरण बाबा हरिवल्लभ संगीत सम्मेलन हो गया।
तीन दिन तक सुबह से देर रात तक होने वाले इस उत्सव में अनगिनित प्रखर और प्रतिभावान युवा कलाकारों के गायन और वादन की प्रस्तुति होती है।
परंपरागत संगीत के प्रति युवा पीढ़ी में रुझान पैदा करने के लिए हरिवल्लभ संगीत प्रतियोगिता की शुरुआत भी की गई है।
इस बार का सम्मेलन हाल में दिवंगत हुए नामधारी सतगुरु जगजीत सिंह महाराज और पंडित रविशंकर को समर्पित था।
युवा उत्सवलाल ने पाश्‍चात्य वाद्य पियानों पर राग विहाग को शुद्ध चलन में प्रस्तुत किया।
राग बागेश्री की प्रस्तुति सामान्य थी।
गायन की शुरुआत उन्होंने गंभीर प्रकृति और बड़ा राग दरबारी से की।
सुनने से लगा कि जैसे वे बस औपचारिकता निभा रहे हैं।
भाई बलदीप सिंह ध्रुपद में गुरवाणी संकीर्तन मर्यादा को समृद्ध परंपरा के प्रतिनिधि हैं।
वे इस परंपरा के 13वीं पीढ़ी के चिराग हैं।
उन्होंने राग शुद्ध वसंत में गाने की शुरुआत कबीर भजन से की।
पांच जनवरी से 5वें भारत रंग महोत्सव का आगाज होने जा रहा है, जिसमें रंगकर्म से रुचि रखने वालों को एक से बढ़ कर एक नाटक देखने का मौका मिलेगा।
20 जनवरी तक चलने वाले इस महोत्सव में इस बार मशहूर नाटककार सादत हसन मंटो की जन्म शताब्दी के मौके पर उनके कार्यों पर आधारित छह नाटक प्रस्तुत किए जाएंगे।
नेशनल स्कूल ऑफ ड्रामा निदेशक अनुराधा कपूर व अध्यक्ष अमल अलाना ने एक प्रेस वार्ता में यह जानकारी दी।
इसके अलावा महोत्सव में विभिन्न भाषाओं, शैलियों व मुहावरों का पूरा समावेश नाटकों में देखा जा सकेगा।
वहीं भारतीय पैनोरमा के तहत कई छोटे नाटकों का भी मंचन किया जाएगा।
इस मौके पर रवींद्र नाथ टैगोर, सादत हसन मंटो, विलियम शेक्सपियर जैसे महान नाटककारों के नाटकों का मंचन किया जाएगा।
वहीं फैज अहमद फैज, आगा शाहिद अली व मधूसूदन दत्त की कविताओं पर आधारित नाटक भी दिखाए जाएंगे।
राष्ट्रीय नाट्य विद्यालय (एनएसडी) का 15वां अंतरराष्ट्रीय भारत रंग महोत्सव पांच जनवरी से राजधानी में शुरू हो रहा है।
एशियाई रंगमंच का महाकुंभ माने जाने वाले महोत्सव में सादत हसन मंटो और प्रसिद्ध भारतीय लोकमंच को खास जगह दी गई है।
इसके साथ रंगमंच प्रेमियों को विलियम शेक्सपियर की कृतियों पर आधारित नाटक देखने को मिलेंगे।
इसकी शुरुआत शनिवार को विनय शर्मा निर्देशित नाटक ’आत्मकथा’ से होगी।
जिसमें कुलभूषण खरबंदा लंबे समय बाद रंगमंच पर वापसी करेंगे।
सादत हसन मंटो को उनकी जन्म शताब्दी के वर्ष में श्रद्धांजलि के रूप में खास जगह दी गई है।
उनके काम पर आधारित छह नाटक प्रस्तुत किए जाएंगे।
एनएसडी की चेयरमैन अमल अलाना ने बताया कि इस बार 87 नाटकों में 67 भारत से हैं।
18 नाटक विदेशी वर्ग में हैं जिसमें सात सार्क देशों से है।
बीते अक्टूबर महीने में राष्‍ट्रीय फिल्म पुरस्कार से सम्मानित अपर्णा सेन, ओनीर, आशुतोष गोवारीकर जैसे कई फिल्मकारों ने सूचना व प्रसारण मंत्रालय को संयुक्‍त रूप से एक याचिका भेजी थी जिसमें मुख्य रूप से स्वतंत्र फिल्मकारों की फिल्मों के प्रदर्शन और वितरण में आने वाली समस्याओं का जिक्र किया गया था और सरकार से इस मामले में विचार का अनुरोध किया गया था।
सूत्रों के अनुसार, सूचना व प्रसारण मंत्रालय के अधिकारियों ने इन फिल्मकारों से कहा है कि दिसंबर माह के शुरुआती दिनों में मनीष तिवारी उनसे विस्तार से इस मुद्‍दे पर गंभीर चर्चा करेंगे और सुझावों पर गौर करेंगे।
यह पूछने पर कि फिल्मकारों की मुख्य मांगें क्या होंगी, एक फिल्मकार ने कहा कि सबसे बड़ी मांग यह होगी कि केंद्र सरकार ऐसे गैर व्यावसायिक छोटे सिनेमाहॉल (मिनी थियेटर) के निर्माण में मदद करे जिनमें सिर्फ स्वतंत्र और कम बजट की फिल्मों का प्रदर्शन हो।
फिल्मकारों का प्रतिनिधिमंडल सूचना व प्रसारण मंत्री से यह मांग भी करने वाला है कि भारतीय सिनेमा के 100 साल पूरे होने के उपलक्ष्य में आयोजित होने वाले समारोहों के लिए सरकार ने जो राशि तय की है, उसका एक हिस्सा कुछ ऐसे मिनी थिएटरों के निर्माण पर खर्च किया जाए क्योंकि छोटी फिल्मों को अब सिनेमाहॉल ही नहीं मिलते।
’गरम हवा’ बनाकर मशहूर हुए 82 वर्षीय निर्देशक एमएस सथ्यू कहते हैं, ’समांतर सिनेमा या न्यू वेव सिनेमा सरकार की मदद के बिना संभव नहीं था।’
एनएफडीसी और दूरदर्शन जैसी सरकारी संस्थाओं ने इसके लिए बड़ा योगदान दिया।
आंग ली के निर्देशन में बनी हॉलीवुड फिल्म ’लाइफ ऑफ पाई’ ऑस्कर के लिए 11 श्रेणियों में नामांकित है।
इनमें बेस्ट फिल्म और बेस्ट डायरेक्टर की श्रेणियां शामिल हैं।
इस फिल्म में भारतीय सितारों ने मुख्य भूमिकाएं निभाई हैं।
गुरुवार को यहां हुए समारोह में 85 वें ऑस्कर पुरस्कारों के नामांकनों की घोषणा हुई।
इसके मुताबिक स्टीवन स्पीलबर्ग की फिल्म ’लिंकन’ ऑस्कर पुरस्कारों के लिए 12 श्रेणियों में नामांकित हुई है।
अनुपम खेर अभिनीत, ’सिल्वर लाइनिंग्स प्लेबुक’ को छह श्रेणियों में नामांकित किया गया है।
ओसामा को मारने से जुड़े अभियान पर बनी अमेरिकी फिल्म ’जीरो डार्क थर्टी’ की शूटिंग भारत में हुई है।
इस फिल्म को भी बेस्ट फिल्म की श्रेणी में नामांकित किया गया है।
दशकों तक लोगों के दिलों पर राज करने वाले सास-बहू धारावाहिकों के बाद अब इन दिनों टैलेंट शोज का राज है।
तमाम चैनल हर प्रकार के टैलेंट शो ला रहे हैं।
’केबीसी’ प्रतिभागियों को लखपति-करोड़पति बना रहा है, तो दूसरे टैलेंट शोज में बेहतरीन प्रदर्शन करने वालों को टीवी और फिल्मों में अच्छा काम मिलने लगा है।
स्टार प्लस के ’मास्टरशेफ’ जी टीवी के ’डीआईडी’ और डीआईडी लिटिल चैंप’, कलर्स के ’इंडियाज गॉट टैलेंट’ और सोनी के ’कॉमेडी सर्कस’ के नए सीजन ने खूब धूम मचाई।
महज एक साल पुराने चैनल लाइफ ओके ने भी टैलेंट शो की बहती गंगा में हाथ धोया।
’हिंदुस्तान के हुनरबाज’ की स्पेशल सीरीज चलाई गई।
सहारा वन पर फिलहाल ’सुरक्षेत्र’ चल रहा है।
स्टार प्लस के चैनल हेड के मुताबिक, इस तरह के शोज से दर्शक जुड़ाव महसूस करते हैं।
टैलेंट शोज का दौर आगे भी जारी रहेगा।
इस क्रम में नए साल पर हम ’मास्टरशेफ’ का तीसरा सीजन लाने वाले हैं।
’सत्यमेव जयते’ का दूसरा सीजन भी जल्द लाएंगे।
जी टीवी के फिक्शन हेड कहते हैं, हर दौर में इस तरह के शोज का जलवा रहा।
लोग देश में घट रही घटनाओं के साथ ही रुचिकर शोज देखना चाहते हैं, ’सारेगामापा’ 18 वें साल में है।
इस सीजन में भी लोग इसे खूब पसंद कर रहे हैं।
यही हाल ’डीआईडी’ और ’डीआईडी लिटिल चैंप’ के विभिन्न सीजन का रहा।
अब हम जल्द नया टैलेंट शो ’इंडियाज बेस्ट ड्रामेबाज’ ला रहे हैं।
इसमें पांच साल से लेकर 12 साल तक के बच्चे अपनी अदाकारी का हुनर दिखाएंगे।
छोटे पर्दे के कई कलाकारों ने इस वर्ष धारावाहिकों को अलविदा कहा।
इस संबंध में ’बालिका वधू’ के लेखक पुर्णेंदु शेखर कहते हैं, ’आज की तारीख में छोटा पर्दा भले कितना भी बड़ा क्यों न हो गया हो, पर फिल्मों का आकर्षण टीवी कलाकारों को अपनी ओर खींच रहा है।
सबसे बड़ा झटका बरुन सोबती ने दिया।
स्टार प्लस के शो ’इस प्यार को क्या नाम दूं’ को छोड़कर वह फिल्मी दुनिया में नाम कमाने चले गए।
’बड़े अच्छे लगते हैं’ से राम कपूर और डेढ़ दशक से चल रहे शो ’सीआईडी’ के एसीपी प्रद्युम्न यानी शिवाजी साटम शो को अलविदा कहना चाहते हैं।
इस साल वह बैक-टु-बैक तीन फिल्मों में नजर आए।
जल्द ही उनकी अगली फिल्म ’मेरे डैड की मारुति’ रिलीज होने वाली है।
वहीं शिवाजी मराठी फिल्मों में दिलचस्पी दिखा रहे हैं।
इस बात की भी चर्चा है कि कलर्स के धारावाहिक बालिका वधू में आनंदी बनीं प्रत्युषा बनर्जी को भी फिल्म का ऑफर है।
उनसे पहले की बात करें तो ’पवित्र रिश्‍ता’ में मानव के किरदार से घर-घर में लोकप्रिय हुए सुशांत सिंह राजपूत फिल्मों की खातिर टीवी की अपनी भरी-पूरी पारी को यूं ही छोड़ कर न्यूयॉर्क चले गए।
उनकी पहली फिल्म ’काय पो चे’ अगले साल फरवरी में रिलीज होने वाली है।
फिल्म में वह मुख्य भूमिका में हैं।
उसके निर्देशक अभिषेक कपूर हैं, जिन्होंने ’रॉक ऑन’ जैसी हिट फिल्म बनाई थी।
’क्राइम पेट्रोल’ के एंकर अनुप सोनी कहते हैं, फिल्मकारों की सोच में बदलाव आया है।
टीवी कलाकारों को भी तरजीह मिलने लगी है।
टीवी ने फिल्मों को पहले भी कई बेहतरीन कलाकार दिए हैं।
वे चाहें शारुहख हों या इरफान खान।
छोटे और बड़े पर्दे, दोनों के लिए यह अच्छी बात है।
दोनों अलग-अलग माध्यम जरूर हैं, पर मकसद दर्शकों का मनोरंजन मात्र है।
हिंदुस्तान के टीवी जगत में एक नया प्रयोग इस साल किया जा रहा है।
कलर्स के धारावाहिक ’न बोले तुम न मैंने कुछ कहा’ का दूसरा सीजन 14 जनवरी से शुरू होगा।
मेघा और पत्रकार मोहन की कहानी में नए टिवस्ट एंड टर्न के साथ लौटेगा यह शो।
वयस्क नन्हीं के किरदार में होंगी जयश्री वेंकटरमन।
वह भी पत्रकार बनने की राह पर होगी।
’ससुराल गेंदा फूल’ फेम कलाकार और टीवी एंकर जय सोनी की इस शो से टीवी पर वापसी हो रही है।
यह अमेरिका का लोकप्रिय क्राइम थ्रिलर शो है।
इसका भारतीय संस्करण लेकर आ रहे हैं अनिल कपूर।
इसका प्रसारण कलर्स पर होगा।
यह किसी अंतरराष्‍ट्रीय थ्रिलर शो का पहला भारतीय संस्करण होगा।
इसका निर्देशन ’देल्ही बेली’ फेम अभिनय देव ने किया है, जबकि कहानी लिखी है रेंसिल डिसिल्वा ने।
हल्के-फुल्के कॉमेडी शो के लिए मशहूर सब टीवी का नया शो है ’तोता वेड्‍स मैना’।
’एफआईआर’ फेम कविता कौशिक मैना का किरदार निभाएंगी, जबकि तोता के किरदार में होंगे गौरव गेरा।
तोता और मैना पति-पत्‍नी हैं, पर उनका स्वभाव है एक-दूसरे से एकदम जुदा।
एक कड़क तो दूसरा नरम है।
दोनों की लव स्टोरी शो में दिखाई जाएगी।
इसकी प्रसारण तिथि 14 जनवरी तय की गई है।
राम कपूर के बारे में खबर थी कि वह टीवी से फिल्मों का रुख कर रहे हैं, लेकिन लाइफ ओके ने उन्हें टीवी की पारी और लंबी खेलने के लिए मना लिया है।
वह कुकिंग पर आधारित गेम शो ’वेलकम- बाजी मेहमान नवाजी की’ को होस्ट करेंगे।
कुकिंग के शौकीनों को बड़ा मंच देने स्टार प्लस अब मास्टर शेफ का तीसरा सीजन ला रहा है।
इस बार सलेब्रेटी शेफ संजीव कपूर को इसमें बतौर जज शामिल किया है।
उनके संग विकास खन्ना और कुणाल कपूर भी जज बनकर प्रतियोगियों की प्रतिभा को परखेंगे।
दोनों पिछले दोनों सीजन में जज रह चुके हैं।
इस शो का प्रसारण फरवरी से होगा।
जी टीवी फिक्शन के बजाय नॉन-फिक्शन शो को ज्यादा तरजीह दे रहा है।
उसकी आगामी पेशकश होगा टैलेंट शो ’इंडियाज बेस्ट ड्रामेबाज’।
इसमें टीन एज बच्चे अपनी अदाकारी दिखाएंगे।
फिलहाल ’पवित्र रिश्ता’ में अर्जुन बने ऋत्विक धनजानी को इसके जज के पैनल में शामिल किए जाने की चर्चा है।
इनके अलावा स्टार प्लस पर ’शेर दिल शेरगिल’ और ’महाभारत’ का नया संस्करण आने वाला है।
बिंदास लेकर आएगा इमोशनल अत्याचार का सीजन ४।
सोनी टीवी पर ’साजन’ की भी जल्द घोषणा मुमकिन है।
यह भी चर्चा है कि अभिनेत्री सिमी ग्रेवाल भी जल्द ही अपने टॉक शो के साथ टीवी पर लौटेंगी।
मनोरंजन की रणभूमि के वीर सितारे रणबीर कपूर निर्भीक व सहज हैं।
’सांवरिया’ से ’बर्फी’ तक के सफर में रणबीर कपूर ने निरंतर सिद्ध किया है कि वे अभिनय की नई चुनौतियों के लिए सक्षम और योग्य हैं।
हर फिल्म में हम रणबीर कपूर के क्रिएटिव साहस और सफलता का साक्षात्कार करते हैं।
’बर्फी’ में उनके परफॉरमेंस को देखते हुए पारंपरिक दर्शकों को संजीव कुमार और कमल हसन की याद आना स्वाभाविक है।
बगैर एक शब्द बोले मूक-बधिर बर्फी ने अपनी सहृदयता और मानवीयता की मिठास से दर्शकों को भावसिक्‍त कर दिया।
हाल ही में यूएनओ में इस फिल्म के प्रदर्शन को पूरी दुनिया के राजनयिकों ने सराहा।
कपूर खानदान के वारिस रणबीर ने परदादा, दादा और पिता की परंपरा का उल्लेखनीय निर्वाह किया है।
वे स्पष्‍ट कहते हैं, मैं नाम और दाम के लिए फिल्मों में नहीं आया हूँ।
दोनों मुझे विरासत में मिले हैं।
मुझे तो काम चाहिए..फिल्में, अलग फिल्में।
रिएलिटी, टैलेंट और सच्ची घटनाओं पर आधारित धारावाहिकों के इस दौर में पौराणिक कहानियों पर आधारित धारावाहिकों ने कायम किया है अपना अलग रुतबा।
लाइफ ओके के ’देवों के देव महादेव’ में इन दिनों शिव और पार्वती के संग बाल गणेश की मोहक छवि लुभा रही है दर्शकों को।
’देवों के देव महादेव’ में भगवान शिव बने मोहित रैना कहते हैं, ’भगवान शिव में वे तमाम गुण हैं, जिन्हें लोग अपने व्यक्‍तित्व में पाते हैं।
शिव पल भर में नाराज और खुश होते हैं।
गलतियां हों तो उन्हें महसूस करते हैं।
इंसान के साथ भी ऐसा है।
इससे लोग उस किरदार के साथ कनेक्ट कर पाते हैं।
भव्य सेट, फंतासी और बुराई पर अच्छाई की विजय जैसे कंटेंट का तकाजा है, जो हर उम्र वर्ग के दर्शकों को अपनी ओर खींच रहा है।
बच्चों और युवाओं को इन धारावाहिकों की शिक्षाप्रद कहानियां प्रेरित करती हैं, जबकि बुजुर्गों को अध्यात्म की खुराक मिलती है।
पौराणिक कहानियां आम इंसान की चेतना का हिस्सा हैं।
भारत धर्मभीरू देश है।
यहां के लोगों को वैसी कहानियां सुनना-सुनाना पसंद है।
सैकड़ों किस्म के सीरियल बन रहे हैं, जिनमें पौराणिक धारावाहिक भी लोगों को लुभा रहे हैं।
इस संबंध में ’जय जग जननी मां दुर्गा’ के निर्देशक प्रेम सागर कहते हैं, ’जैसे वायु जिंदगी जीने के लिए अपरिहार्य है, वैसे ही आस्था और धर्म के बिना नहीं रहा जा सकता।
मैं तो मानता हूं कि इस तरह के शो का दौर कभी खत्म ही नहीं हुआ था।
टीवी के ट्रेड पंडितों के मुताबिक, इन दिनों अध्यात्म पर आधारित किताबें भी खूब बिक रही हैं, जिनके चलते इस तरह के शो देखने वाले प्रशंसकों का एक वर्ग तैयार हुआ है।
अमीष की तो ’द इमोरटल्स..’ के बाद ’सेकरेड ऑफ नागाज’ भी लोगों के द्वारा खूब सराही जा रही है।
इस तरह इन किताबों ने धार्मिक धारावाहिकों के लिए नया बाजार तैयार कर दिया।
बाकी बाजार बनाने की रही-सही कसर तो आस्था, संस्कार और अन्य चैनल पूरी कर ही रहे हैं।
मैं तीन-साढ़े तीन साल तक यशराज फिल्म्स में सहायक निर्देशक रहा।
उनकी ’मुझसे दोस्ती करोगे’ फिल्म से मैं जुड़ा हुआ था।
तब सोचा कि अब मुझे अभिनेता के रूप में शुरुआत कर लेनी चाहिए।
उस वक्त मैं 21 बरस का था।
हर कोई अच्छे से बात करता था कि मुकेश जी का पोता है, सुंदर दिखता है।
लेकिन काम कोई दे नहीं रहा था।
तब तक दिन एक पार्टी में झामू सुगंध जी से मुलाकात हुई।
मैं उनको चेहरे से नहीं पहचानता था।
मेरे सामने वो इन्सान खड़ा था, जिसने ’लगान’ ’रंगीला’ जैसी फिल्में बनाई थीं।
अगले दिन मैं उनके ऑफिस पहुंचा तो उन्होंने दो फिल्मों की स्क्रिप्ट मुझे थमाई।
एक ’जॉनी गद्‍दार’ और एक ’जाने तू या जाने ना’, और कहा कि जाओ पढ़ो और बताओ कि तुम कौन-सी करना चाहते हो।
मेरी आदत है मैं अपनी हर स्क्रिप्ट मां से पढ़वाता हूं।
अगले दिन मैं झामू जी से मिला और कहा कि मैं ’जॉनी गद्‍दार’ करूंगा।
फिर एक दिन अचानक वो मुझे 51 हजार रुपए और मिठाई का डिब्बा देकर बोले कि कल से हम शूटिंग कर रहे हैं।
जो पहला शॉट मैंने दिया वो एक क्लीनिक का था, जहां मैं क्लोरोफॉर्म मांगता हूं।
फिल्म में मेरा पहला संवाद था, ’एक्सक्यूज़ मी, क्लोरोफॉर्म मिलेगा?’
बीते जमाने की शाहकार एक्ट्रेस मानी जाने वाली रेखा की फिल्म खूबसूरत भी मेमोरेबल फिल्मों में से एक मानी जाती है।
अब चूंकि रीमेक का दौर है, तो इस फिल्म के जादू का दोहन तो किया ही जाना था।
अत: हो गई घोषणा फिल्म खूबसूरत के रीमेक की।
इसमें रेखा की जगह सोनम कपूर को लिया गया है।
ऐसे में फिल्म खूबसूरत ही बनेगी, इसके बारे में शक लगता है।
सोनम का कहना है कि वे कैरेक्टर को अच्छी तरह समझना चाहती हैं, ताकि किरदार को जीवंत बना सकें।
वैसे रेखा का ऐसा करना जायज भी है।
क्योंकि इस फिल्म से रेखा का नाम जुड़ा है।
जिस तरह पुराने साल में रीमेक का दौर परवान पर था, आने वाले साल में सीक्वेल्स का दौर चरम पर रहेगा।
बॉलीवुड के दिग्गज निर्माता निर्देशक इस साल अपनी पहले आ चुकी सुपरहिट फिल्मों के आगे की कहानी यानी उसके सीक्वेल को उतारने की तैयारी में हैं।
इनके अलावा छोटे कलाकारों के साथ अच्छी फिल्म के तौर पर 2011 में सराही गई साहेब बीबी और गैंगस्टर का सीक्वेल भी आएगा।
भट्‍ट कैंप की हिट फिल्म हेट स्टोरी का सीक्वेल हेट स्टोरी-2 तैयार है।
इन सबके बीच फिल्म आशिकी-2 सीक्वेल के तौर पर सरप्राइज करती है।
यह फिल्म 1990 में आई भट्‍ट कैंप की राहुल रॉय अभिनीत फिल्म आशिकी का सीक्वेल है।
इन सभी फिल्मों की ब्रांड वैल्यू इतनी बढ़िया है कि इनमें से अधिकतर के लिए फिल्म ट्रेड एनालिस्ट्‍स 100 करोड़ की कमाई पार कर जाने की घोषणा कर रहे हैं।
यहां तक कि धूम-3 और कृष-3 के लिए 200 करोड़ के बिजनेस को पार कर लेने की संभावनाएं जताई जा रही हैं।
एनालिस्ट्‍स अतिशयोक्‍ति करते नहीं लगते।
इसका कारण यह है कि इनमें से कुछ फिल्मों से रितिक और आमिर खान जैसे बड़े स्टार जुड़े हुए हैं।
2013 से बॉलीवुड में प्रीक्वेल फिल्मों के दौर की शुरुआत भी हो सकती है।
उधर सलमान खान ने भी अपनी फिल्म दबंग की तीसरी कड़ी की घोषणा प्रीक्वेल के तौर पर कर दी है।
सच पूछा जाए तो दमदार प्रीक्वेल देने का पोटेंशियल कई बड़ी फिल्मों में देखा जा सकता है।
रॉक ऑन फिल्म बनाने वाले अभिषेक कपूर की फिल्म काई पो चे रिलीज होगी।
वहीं ए वेडनेसडे जैसी शानदार फिल्म देने वाले नीरज पांडे एक्शन क्राइम कैटेगरी की फिल्म स्पेशल छब्बीस लेकर हाजिर होंगे।
फिल्म एबीसीडी से फेमस कोरियोग्राफर रेमो डिसूजा डायरेक्शन में कदम रखेंगे।
यह बॉलीवुड की पहली डांस आधारित फिल्म कही जा रही है।
बहरहाल साल 2012 में फिल्म जगत में कई नए ट्रेंड्‍स, शख्सीयतें चर्चा में आईं, तो कुछ पुराने सेलेब्रिटीज ने इतिहास बनाया।
जहां साल 2011 फिल्मों के 100 के बिजनेस की चर्चा पर शुरू हुआ था, वहीं साल खत्म होते-होते फिल्म से कमाई का अगला पड़ाव 200 से 400 करोड़ का आंका गया है।
इस साल 15 अगस्त को रिलीज हुई फिल्म एक था टाइगर ने कुल मिलाकर 185 करोड़ की कमाई करके 200 करोड़ के पड़ाव को आसान बना दिया।
इसके बाद एक था टाइगर से 200 के करीब पहुंच गए।
अब अक्षय कुमार का कहना है कि वह दिन दूर नहीं जब हमारी फिल्में 400 करोड़ का बिजनेस देंगी।
इंगलिश विंगलिश जैसी लीक से हटकर फिल्म में काम करके उन्होंने साबित कर दिया कि 50 से ऊपर जा चुकी एक्ट्रेसेज भी दमदार वापसी कर सकती हैं।
श्रीदेवी ने कमबैक कर रही हीरोइनों के लिए एक नए तरह के सिनेमा को आजमाने का उदाहरण भी रखा।
किंगफिशर कैलेंडर की मॉडल डायना पेंटी ने कॉकटेल मूवी में एक घरेलू लड़की के किरदार से डेब्यू किया और सबको चमत्कृत कर दिया।
डायना इस धारणा को तोड़ने में कामयाब हुईं कि मॉडलिंग जगत की लड़कियां देसी किरदार में फिट नहीं बैठतीं।
विद्या बालन, परिणिती चोपड़ा और सोनाक्षी सिन्हा की ’फैट हीरोइन’ लीग में हुमा कुरैशी शामिल हुईं।
इस एक्ट्रेस को दर्शकों ने भारी-भरकम डीलडौल के बावजूद बहुत पसंद किया और इस तरह 2012 में जीरो फिगर जीरो साबित हुआ।
निर्देशन में अपने अलग अंदाज के लिए जाने जाते हैं अनुराग कश्‍यप।
उन्होंने अपनी फिल्म गैंग्स ऑफ वासेपुर दो पार्ट में बनाई।
दोनों को अलग-अलग समय रिलीज किया।
2012 में वूमन डायरेक्टर्स छाई रहीं।
बेहतरीन निर्देशन के लिए रीमा कागती की तलाश और गौरी शिंदे की इंगलिश विंगलिश पसंद की गई।
इस साल ’कहानी’ से सस्पेंस थ्रिलर फिल्मों की शानदार शुरुआत हुई।
फिर आमिर खान की फिल्म तलाश ने भी कॉमेडी और एक्शन से हटकर कुछ नया दर्शकों के लिए परोसा।
राज-3 और 1920 ईविल रिटर्न्स जैसी फिल्मों ने काल्पनिक लगते एक्शन और थकी कॉमेडी से कुछ अलग परोसा।
इस साल रीमेक की खातिर फिल्म निर्माताओं का ध्यान रीजनल सिनेमा पर गया।
अब फोकस में साउथ के साथ पंजाबी फिल्में भी आ गई हैं।
करीना ने अक्‍तूबर में सैफ अली खान से और विद्या बालन ने इस साल दिसंबर में यू टीवी हेड सिद्धार्थ रॉय कपूर से शादी कर ली।
इस साल कोरियाई पॉप सिंगर गंगम का गाना उनके खास डांस स्टाइल के कारण इंटरनेट पर धूम मचा गया।
वहीं प्रियंका चोपड़ा ने अपने एलबम का सोलो सांग ’इन माई सिंटी’ शीर्षक से गाना इंटरनेट पर रिलीज भी किया।
आमिर खान धूम-3 के लिए अपनी फिल्म तलाश को जब-तब बीच में रोकने के लिए तो चर्चित रहे ही, साथ ही टीवी पर अपने डेब्यू शो सत्यमेव जयते के कारण भी खूब चर्चा में रहे।
इस तरह उन्होंने ’सोशलटेनमेंट’ के एक नए सेलेब्रिटी वर्क की नींव भी रखी।
शैलेंद्र जी की चिट्‍ठियों के बहाने आज बात करते हैं उनकी फिल्म तीसरी कसम की।
इस फिल्म को बनाने वाला और इस गीत को लिखने वाला शख़्स, जिसे शैलेंद्र कहा जाता है, इस फिल्म के रिलीज़ के कुछ अरसे बाद ही खुदा के पास चला गया।
विट्‍ठल भाई पटेल, शैलेंद्र के साथ तीसरी कसम के निर्माण के दौरान इस तरह जुड़े रहे थे मानो वो खुद ही फिल्म प्रोड्‍यूस कर रहे हों।
इस फिल्म के निर्माण में चार साल से भी ज़्यादा का वक़्‍त लग गया था।
इन ख़तों में तीसरी कसम के बारे में जो बातें नहीं आई हैं, उन बातों का ज़िक्र भी ज़रूरी है।
उन्हें अपनी यह इकलौती फिल्म बनाने में जो तकलीफें भुगतनी पड़ीं, उसका सारा खुलासा या तो शैलेंद्र खुद कर सकते थे या फिर पिता को समर्पित उनके बेटे दिनेश।
दिनेश जी, जो कि बबलू जी के नाम से ज्यादा जाने जाते हैं, इन दिनों शैलेंद्र जी के जीवन के बारे में दो घंटे की एक डाक्यूमेंट्री फिल्म बना रहे हैं।
साथ ही दो किताबें प्रकाशित करने की उनकी तैयारी है।
सागर में विट्‍ठल भाई के 21 मई वाले कार्यक्रम में बबलू जी भी साथ थे।
तीन सालों में आमिर की पहली फिल्म थी तलाश।
पहले हफ्ते देश भर में इसने लगभग 65 करोड़ रुपए कमाए।
लेकिन दूसरे हफ्ते में इसकी कुल कमाई रह गई महज 11 करोड़।
पिछले सप्‍ताह रिलीज हुई अक्षय कुमार की खिलाड़ी 786 का हाल और भी बुरा रहा।
शाहरुख-कैटरीना की फिल्म जब तक है जान की तीसरे हफ्ते में कमाई 84 फीसदी गिरी मात्र ढाई करोड़।
रोमांटिक फिल्मों के बादशाह यश चोपड़ा की अंतिम फिल्म होने के नाते इस फिल्म से तो रिकॉर्ड तोड़ प्रदर्शन की उम्मीद थी।
वहीं इसी के साथ रिलीज हुई अजय देवगन की होम प्रोडक्शन सन ऑफ सरदार की कमाई तीसरे हफ्ते में 82 फीसदी गिरकर 2.75 करोड़ रही।
फिल्में अधिकतर कमाई रिलीज के पहले हफ्ते में ही कर लेती हैं।
सलमान खान की दबंग और एक था टाइगर जैसी फिल्मों ने पहले दिन ही 40 करोड़ रुपए से ज्यादा का बिजनेस किया।
आमिर खान अलग तरह की फिल्में करने के लिए जाने जाते हैं।
लोगों को उनकी फिल्म का बेसब्री से इंतजार रहता है।
ललित कला अकादमी की ओर से चौवनवीं (54) राष्‍ट्रीय कला प्रदर्शनी का आयोजन अगरतला में किया जाएगा।
आयोजन 17 दिसंबर से 6 जनवरी तक चलेगा।
इसका उद्‍घाटन त्रिपुरा के मुख्यमंत्री माणिक सरकार करेंगे।
देशभर के 3185 कलाकारों की ओर से प्राप्‍त 8047 कलाकृतियों में से 124 का प्रदर्शनी के लिए चयन किया गया है।
इनमें इस साल के 10 राष्‍ट्रीय पुरस्कार विजेताओं की कलाकृतियां भी शामिल हैं।
खुशी की बात है कि अगरतला में आयोजित होने वाली प्रदर्शनी को कला जगत का व्यापक समर्थन मिला है।
इस वर्ष भारत को एक ऑस्कर पुरस्कार मिलने की उम्मीद जागी है।
भारतीय कर्नाटक संगीत गायिका बांबे जयश्री को ’सर्वश्रेष्ठ ओरिजिनल सांग श्रेणी’ में माइकल डाना के साथ नामांकित किया गया है।
जयश्री को दुनिया की बेहतरीन कर्नाटक संगीत गायिका माना जाता है।
उनकी लिखी और गाई लोरी से ’लाइफ ऑफ पाइ’ फिल्म की शुरुआत होती है और इसी पर पर्दा गिरता है।
यह लोरी तमिल में है।
इस फिल्म को 11 श्रेणियों में नामांकन मिला है।
शनिवार से तीन दिवसीय इंडियन क्लासिकल एंड फोक डांस फेस्टिवल की शुरुआत हुई।
तीन दिवसीय इंद्रधनुष नृत्य महोत्सव के नाम से आजाद भवन में आयोहित इस फेस्टिवल में देश ही नहीं बल्कि देश के बाहर भारतीय नृत्य सीख रहे कलाकार भी हिस्सा लेते दिखे।
14 जनवरी तक चलने वाले इस फेस्टिवल का उद्देश्य प्रतिभाशाली युवाओं को एक राष्ट्रीय-अंतरराष्ट्रीय मंच प्रदान करना है।
हिस्सा लेने वाले कलाकारों की उम्र 18 से 35 वर्ष है।
फेस्टिवल की शुरुआत एक सेमिनार से की गई जिसका विषय ’युवाओं व युवा प्रोफशनल पर शास्त्रीय नृत्य का प्रभाव व उनमें परस्पर संबंध व सहअस्तित्व’ रहा।
इसके बाद रंगारंग नृत्य महोत्सव शुरू हुआ जिसमें सरिता मिश्रा के ओडिसी नृत्य और सोहिनी रे के मणिपुरी नृत्य का प्रदर्शन किया।
इस अवसर पर पद्मश्री हुरु जया रामाराव व वनाश्री राव का सुनयना संस्था की तरफ से गुरु सम्मान पुरस्कार से सम्मानित भी किया गया।
फेस्टिवल का उद्घाटन आइ ’सीसीआर के डायरेक्टर जनरल सुरेश कुमार होयल और गुरु कनक सुधाकर ने दीप प्रज्ज्वलन के साथ किया।
94.3 माय एफएम ने नए वर्ष की शुरुआत में ही पांच गोल्डन अवार्ड्स जीत लिए हैं।
गोल्डन माइक अवार्ड्स में 400 एंट्रीज आई थीं।
सर्वाधिक 10 कैटगरीज में माय एफएम को नॉमिनेट किया गया।
इससे पहले माय एफएम को एक्सीलेंस इन रेडियों अवार्ड भी मिल चुका है।
पिछले साल माय एफएम ने गोल्डन माइक में चार आवार्ड्स जीते थे।
पद्म पुरस्कार के नामों की छंटनी के लिए बुधवार की उच्चस्तरीय समिति की बैठक हुई।
इस बात के संकेत हैं कि सुपरस्टार रहे राजेश खन्ना को मरणोपरांत देश का दूसरा सबसे बड़ा नागरिक सम्मान पद्म विभूषण दिया जा सकता है।
सरकारी सूत्रों ने बताया कि राजेश खन्ना के अलावा शोले फेम के मशहूर फिल्म निर्देशक रमेश सिप्पी को पद्ममश्री दिया जा सकता है।
प्रधानमंत्री मनमोहन सिंह की मंजूरी के बाद पुरस्कार पाने वालों के नाम 25 जनवरी 2013 को घोषित होंगे।
पद्म पुरस्कार आम तौर पर निधन के बाद नहीं दिए जाते, लेकिन सरकार, राजेश खना के मामले को अलग नजरिये से देख सकती है और अपवादस्वरूप उन्हें पद्म विभूषण से सम्मानित कर सकती है।
तीन साल पहले आई जेम्स कैमरून की थ्रीडी फिल्म अवतार सबसे ज्यादा कमाई करने वाली फिल्म बन गई।
ब्रिटेन में 30 सालों से फोटोग्राफी के क्षेत्र में समानीय निक नोलैंड ने सिनेमा में कई उतार-चढ़ाव देखे हैं।
वे कहते हैं कि थ्रीडी में आने वाली फिल्में ऑडियंस को अच्छा व्यूंइंग एक्सपीरिएंस नहीं दे पाती हैं।
निक कहते हैं उन्हें अभी तक ऐसा कोई फोटोग्राफी का डायरेक्टर नहीं मिला है, जो थ्रीडी को लेकर उत्साहित हो।
ब्रिटिश सिनेमेटोग्राफर ओलिवर स्टेप्लेटन मानते हैं थ्रीडी फिल्मों का दर्शकों के साथ भावनात्मक जुड़ाव नहीं हो पाता।
दर्शकों की आंखें सिनेमा में थ्रीडी के साथ सामंजस्य नहीं बिठा पाती हैं।
हालांकि, निक और ओलिवर इस बात से सहमत हैं कि अवतार जैसी फिल्म में थ्रीडी टेक्नोलॉजी मददगार हो सकती है।
मगर, जेस्म कैमरून ने जिस तरह से उस माध्यम में गंभीर ड्रामा पेश किया, वैसा कोई नहीं कर पाया।
हाल में रिलीज हुई फिल्म ’लाइफ ऑफ द पाई’ के डायरेक्टर आंग ली मानते हैं कि थ्रीडी के इंटेलीजेंट यूज़ ने ड्रामा में इसकी जगह बना दी है।
चीन में अकेले 10,000 से अधिक थ्री डी सिनेमाघर हैं।
यह संख्या दुनियाभर के सिनेमाघरों की चौथाई है।
ऐसी फिल्मों को देखकर एक तरफ घनघोर निराशा होती है कि इनके बनने का तात्पर्य क्या है?
नायक केशव (लिएंडर पेस) अपने दोस्त की टिकट चुराकर राजधानी एक्सप्रेस में सवार हो जाता है।
वह सहयात्रियों के साथ विचित्र बर्ताव करता है।
बनर्जी (प्रियांशु चटर्जी) बडबोला है, मुनीष (सुधांशु पांडे) फैशन डिजाइनर है।
इसी कूपे में बॉलीवुड की आइटम गर्ल भी है।
केशव बैग लेकर वाशरूम में जाता है तो हेड टीटी सत्यम शर्मा (गुलशन ग्रोवर) और अटेंडेंट को लगता है कि उसके बैग में बम है।
जिम्मी पूरी फिल्म में रेलवे हेड क्वाटर्स की मेजों पर चाय पीते हैं और परेशान होते हैं।
लिएंडर पेस फिल्म के नायक हैं, पर उनके एक्सप्रेशंस तो बड़े पर्दे से अच्छे टेनिस कोर्ट में आ जाते हैं।
सुधांशु पांडे अभिनय में बेअसर हैं।
फिल्म में असदउल्ला खान गालिब की एक गजल प्रयोग हुई है लेकिन लचर पिक्चराइजेशन् के चलते इसके प्रभावी बोल भी असर नहीं कर पाते।
फिल्म की कहानी बिखरी हुई है।
राजीव खंडेलवाल टीवी पर ’सच का सामना’ पेश करते रहे हैं।
’टेबल नंबर 21’ फिल्म में वह होस्ट के बजाए गेस्ट की भूमिका में हैं।
उन्हें आठ सवालों के सही जवाब देने हैं और हर जवाब के साथ एक टास्क भी पूरा करना है।
शर्त एक ही है कि झूठ नहीं बोलना है।
राजीव खंडेलवाल यानी विवान बीवी सिया (टीना देसाई) के साथ यह गेम खेलते हैं, जिसे इंटलनेट पर दुनिया के करोड़ों दर्शक एक साथ देख रहे हैं।
टेबल नंबर 21’ में सच के साथ-साथ थोड़ा फिजी देश, थोड़ा रोमांस और थोड़ा रोमांच भी है।
विवान और सिया ने पांच साल की दोस्ती के बाद शादी की है।
फिजी पहुँच कर दोनों रोमांचित हैं।
वहीं रिसार्ट के मालिक खान से उन्हें टेबल नंबर 21 गेम के मेहमान बनने का न्योता मिलता है।
इसमें आठ सवालों के सही जवाब देकर 21 करोड़ रुपए जीते जा सकते हैं।
गेम के तीसरे-चौथे सवाल से उनकी निजी जिंदगी की छिपी सच्चाइयां सामने आने लगती हैं।
राजीव खंडेलवाल अपने सधे अभिनय के बावजूद फिल्म को नहीं संभाल पाते।
परेश रावल का गेटअप विचित्र है।
उन्होंने अपने किरदार को संजीदगी से नहीं निभाया है।
यद्यपि टीना देसाई ने अभिनय की अच्छी कोशिश की है।
संदेशपरक और उद्देश्यपूर्ण होने के बावजूद यह फिल्म अंतिम प्रभाव में संतुष्ट नहीं करती।
कलर्स के शो बिगबॉस-5 का खिताब जूही परमार ने जीता।
जीटीवी के लोकप्रिय रियलिटी शो डांस इंडिया डांस सीजन-3 की विजेता ओडिशा की राजस्मिता कर रहीं।
फिक्की अवार्ड में टीवी कैटेगरी में सोनी के शो ‘बड़े अच्छे लगते हैं’ के लिए इसकी निर्माता एकता कपूर को बेस्ट फिक्शन अवार्ड और अभिनेत्री साक्षी तंवर को सर्वश्रेष्ठ अभिनेत्री का पुरस्कार दिया गया।
दुनिया की सबसे ठिगनी महिला ज्योति आमो रियलिटी शो बिगबॉस-6 में भाग लेने के कारण चर्चित रहीं।
इमेजिन चैनल बंद होने से पाकिस्तानी अदाकारा वीना मलिक को करारा झटका लगा।
शांति भरे माहौल में सिनेजगत की बहुप्रतीक्षित शादी हुई।
बॉलीवुड की सबसे चर्चित जोड़ी करीना कपूर और सैफ अली खान ने परिवार वालों के सामने कोर्ट मैरिज की।
अंतरराष्ट्रीय महिला मल्ल और गोल्डन गर्ल के नाम से मशहूर अलका तीमर और अनूप भाटी बंधे शदी के बंधन में।
अभिनेत्री जेनेलिया डिसूजा ने अभिनेता रितेश देशमुख के साथ सात फेरे लिए।
एसएलए इंपैक्ट प्रा.लि. बैनर तले बनी फिल्म राजधानी एक्सप्रेस का निर्देशन अशोक कोहली के लिए एक बड़ी चुनौती थी, क्योंकि इसके जरिए टेनिस के सितारे लिएंडर पेस पहली बार अभिनय की दुनिया में कदम रखने जा रहे थे।
अब यह निर्देशक महोदय का दुस्साहस ही माना जाएगा कि उन्होंने निर्देशन के साथ ही कहानी, पटकथा और संवाद की जिम्मेदारी भी अपने सर पर ले ली।
फिल्म की कहानी में अमीर और गरीब के बीच की खतरनाक खाई को चिह्नित करने की कोशिश की गई है, लेकिन ऊलजलूल घटनाक्रमों के चलते ऐसा संभव नहीं हो पाया है।
फिल्म के केंद्र में केशव नाम का एक युवक है, जो हथियारों के एक व्यवसायी के यहां सामान्य सी नौकरी करता है।
वह सच्चा प्रेमी है, परंतु उसके पास पर्याप्त पैसे नहीं हैं।
पैसे नहीं हैं, तो प्रेमिका भी साथ छोड़ देती है।
मुंबई जाने के लिए वह राजधानी एक्सप्रेस का टिकट लेता है, लेकिन यहां भी उसके साथ आर्थिक वजह से भेदभाव किया जाता है।
फिल्म के अंत में मंत्री की कारस्तानी, पुलिस की अनैतिकता और मीडिया की महत्वाकांक्षा की कलई खोली गई है।
लेकिन कहानी के बिखराव के कारण फिल्म अपना संदेश देने में जरा भी सफल साबित नहीं हुई है।
भले ही लिएंडर पेस बचपन से एक्टर बनने के सपने देखते रहे हों, लेकिन सच यही है कि उन्हें अभिनय का क ख ग भी नहीं आता है।
अनुपम खेर के एक्टिंग स्कूल से अभिनय की तालीम लेने के बाद भी पेस एक भी सीन में प्रभावी नजर नहीं आए।
पहली बार निर्देशक की जिम्मेदारी संभाल रहे अरबाज खान ने अपने बड़े भाई सलमान खन के परिचित अंदाज को फिर से पेश किया है।
दबंग 2’ में खलनायक बड़ा लगता है, लेकिन है नहीं।
उसे चुनौती के रूप में पेश ही नहीं किया गया है।
सारी मेहनत सलमान खान के लिए की गई है।
चुलबुल पांडे लालगंज से कानपुर शहर के बजरिया थाने में आ गए हैं।
शहर में कानून-व्यवस्था ठीक करना और प्राप्त धन के हिस्से से चुलबुल पांडे चैरिटेबल टूस्ट चलाना।
चुलबुल पांडे ने मां की अंतिम इच्छा का ख्याल रखते हुए पिता और भाई की देखभाल शुरू कर दी है।
’दबंग 2’ में मनोरंजन के सारे मसाले हैं, लेकिन उन्हें ढ़ंग से हिलाया नहीं गया है।
इस वजह से फिल्म के अलग-अलग दृश्यों में मनोरंजन के विभिन्न स्वाद तो मिलते है, लेकिन थिएटर से निकलने के बाद कोई भी स्वाद याद नहीं रहता।
पिछली बार कहानी के धागे में दृश्यों को पिरोया गया था, इस बार दृश्यों को गूंथने की कोशिश नहीं है।
दरअसल, कहानी का धागा ही नहीं है।
फिल्म में अनेक विसंगतियां हैं।
मोबाइल युग में हरे पर्दे वाला रेडियो... यह तो टीवी चैनलों के आने से भी दो दशक पहले की बात है।
दृशों और गानों में कमर्शियल टाइप के उत्पादों का बेधड़क इस्तेमाल खटकता है।
’दबंग 2 में सलमान खान के अलावा किसी भी कलाकार या किरदार को उभारने का प्रयास नहीं किया गया है।
खलनायक बने प्रकाश राज के अभिनय, अंदाज और प्रसंगों में भी दोहराव है।
सोनाक्षी सिन्हा समेत सभी कलाकार बेअसर रहते हैं।
1980-90 के दशक की मसाला फिल्मों में नायक-खलनायक की जर्बदस्त मुठभेड़ व डॉयलॉगबाजी होती थी।
इनकी कभी खलती है।
क्रम से आ रही ऐसी फिल्में मुख्यधारा की मसालेदार फिल्मों की खुरचन भर रह गई हैं।
’दबंग 3’ की संभावना का संकेत भी दे दिया गया है।
अभी हाल ही में मोहम्मद रफी साहब की बहू यास्मीन ख़ालिद रफी की लिखी एक पुस्तक मोहम्मद रफी-माय अब्बा प्रकाशित हुई है।
पुस्तक पढ़ते हुए कुछ ऐसे प्रसंग पढ़ने को मिले कि उन्हें आपके साथ बांटने के लालच से खुद को रोक नहीं पा रहा हूँ।
ज़ाहिर है कि घर का एक सदस्य जब कोई बात बताएगा तो वो घर की ही बात ज़्यादा होगी।
रफी साहब ठहरे सूफी सीरत वाले इंसान, सो वो इस बात से सहमत नहीं थे।
उनका मानना था कि एक बार गाने की फीस मिल जाने के बाद कुछ भी मांगना जायज़ नहीं है।
इसी झगड़े के नतीजे में बात इतनी ज्यादा बढ़ गई कि दोनों ने साथ गाना बंद कर दिया था।
यास्मीन जी लिखती हैं कि घर पर इस मुद्दे को लेकर कई बार बातचीत हुई।
रफी साहब के बड़े बेटे ख़ालिद ने पिता को समझाने की कोशिश की कि गायक का रॉयल्टी मांगना एकदम जायज़ मांग है।
रफी साहब को बात समझ में तो आई, लेकिन तब तक बहुत देर हो चुकी थी।
रफी साहब किस ऊंचे किरदार के इंसान थे, इसकी एक और मिसाल इसी किताब में मिलती है।
अभिनेता जितेन्द्र ने एक फिल्म प्रोड्यूस की थी दीदार-ए-यार (1982)।
किसी वजह से फिल्म का प्रोडक्शन अटक गया और काफी देर से रिलीज़ हुई।
इस बीच मोहम्मद रफी समेत दूसरे गायकों ने फीस बढ़ा दी थी।
इस किताब से यह भी मालूम होता है कि रफी साहब खाने के किस कदर शौकीन थे।
ख़ासकर मीठे के।
और हां, स्टाइलिश घडियों और कारों का शौक भी बहुत था।
रंगों में उनको गहरे और चमकदार रंग पसन्द थे, जिनका इस्तेमाल वो अक्सर अपनी कारों पर करते थे।
दूसरी तरफ कपड़े पहने में उनकी पसंद एकदम अलग थी।
वे ख़ासकर सफेद या क्रीम कलर की शर्ट पहनते थे।
उनके सेंस आफ ह्यूमर के कुछ नमूने भी हैं।
रिकॉर्डिंग के बाद उन्होंने पाया कि शम्मी कपूर उनकी तरफ बड़ी हैरानी भरी नज़रों से देख रहे हैं।
इसी तरह एक बार पुराना घर छोड़कर एक नई बिल्डिंग में शिफ्ट हुए, जहां अभिनेत्री रेखा का भी घर था।
ख़ालिद रेखा के ज़बर्दस्त दीवाने थे, एक दिन उन्होंने कहा कि अब इस घर से कहीं और नहीं जाएंगे।
ये बहुत अच्छी जगह है।
रफी साहब की आंखों में चमक-सी आ गई और बोले, ’अरे वाह! क्या वाकई रेखा यहीं रहती है?’
इस पर उन्हें छेड़ते हुए बिलक़ीस बेगम ने बहू यास्मीन से कहा, ’देखा, ये भी कोई संत महात्मा नहीं हैं।
ऑस्कर में विदेशी फिल्मों की श्रेणी में अनुराग बसु की फिल्म बर्फी भले ही स्थान न बना पाई हो, लेकिन 58 वें फिल्म फेयर आवर्ड में उसे सबसे ज्यादा नामांकन मिले हैं।
उसके बाद दिवंगत यश चोपड़ा निर्देशित आखिरी फिल्म ‘जब तक है जान‘ सर्वाधिक नामांकन पाने वाली दूसरी फिल्म है।
एक बहरे और गूंगे लड़के (रणबीर कपूर) और ऑटिस्टिक लड़की (प्रियंका चोपड़ा) की दिल को छू लेने वाली प्रेम कहानी बर्फी को कुल नौ श्रेणियों में नामांकन मिला है।
शाहरुख खान और कट्रीना अभिनीत ‘जब तक है जान‘ को सात श्रेणियों में नामांकन मिला है।
सर्वश्रेष्ठ फिल्म के लिए बर्फी, इंगलिश विंग्लिश, गैंग्स ऑफ वासेपुर, कहानी और विकी डोनर के बीच जबरदस्त टक्कर है।
एक उच्चस्तरीय समिति ने बुधवार को पदम अवॉर्डों के लिए नाम छांटने को बैठक की।
संकेत मिल रहें हैं कि बॉलीवुड सुपरस्टार राजेश खन्ना को देश के दूसरे सबसे बड़े सम्मान पद्म विभूषण से सम्मानित किया जाएगा।
इनके अलावा ‘शोले‘ के निर्माता रमेश सिप्पी को पद्मश्री अवॉर्ड दिए जाने की उम्मीद जताई जा रही है।
दोनों ही हॉलीवुड दिग्गजों को गणतंत्र दिवस की पूर्व संध्या पर सम्मानित किया जाएगा।
इस साल गायक भूपेन हजारिका को मरणोपरांत पद्म विभूषण से सम्मानित किया गया था।
सूत्रों के मुताबिक राजेश खन्ना और रमेश सिप्पी के नामों की सिफारिश सूचना व प्रसारण मंत्रालय ने की थी।
भारतीय टेलीविजन पर दिखने वाली सभी फिल्मों को अब सेंसर की नई प्रक्रिया से गुजरना होगा।
मोटे तौर पर कहें तो अपनी फिल्मों को टीवी पर दिखाने के इच्छुक ऐसी फिल्मों के प्रोड्यूसरों को फिल्म सेंसर बोर्ड से अब नया सार्टिफिकेट लेना होगा।
फिल्म सार्टिफिकेशन (प्रमाणन) की इस नई श्रेणी को ‘यूएवी‘(यूनिवर्सल एडल्ट वीडियो) कहा जाएगा।
गौरतलब है कि अभी तक सेंसर बोर्ड भारतीय फिल्मों को चार श्रेणियों के तहत सेंसर सर्टिफिकेट प्रदान करता है।
ये श्रेणियां है: ‘यू‘ (यूनिवर्सल यानी सबसे ज्यादा देखे जाने लायक), ‘यूए‘ (यूनिवर्सल एडल्ट यानी कोई अवयस्क अभिभावक की राय पर फिल्म देख सकते हैं), ‘ए‘ (एडल्ट यानी जिन्हें सिर्फ वयस्क ही देख सकते हैं), और ‘एस‘ (स्पेशल श्रेणी की फिल्मों के लिए जैसे मेडिकल आदि पर बनने वाली कारपोरेट या एजुकेशनल फिल्मों के लिए)।
नए प्रस्ताव के तहत उन फिल्मों के प्रोडयूसर, जो अपनी फिल्म को टीवी पर दिखाना चाहते हैं, को सेंसर बोर्ड से साफतौर पर ऐसा कहना होगा और उसके बाद आवेदन करना होगा।
मरुनगरी में आयोजित होने वाले 20वें अंतरराष्ट्रीय ऊंट उत्सव में लाडेरा के धोरों पर देशी व विदेशी पर्यटकों को राजधानी संस्कृति के विभिन्न रंग देखने का मौका मिलेगा।
तीन दिवसीय ऊंट उत्सव के तहत आयोजित होने वाले सांस्कृतिक कार्यक्रमों की रूपरेखा को पर्यटन विभाग ने अंतिम रूप दे दिया है।
26 जवरी से शुरु होने वाले ऊंट उत्सव के तहत प्रथम दो दिन लाडेरा के धोरों पर पर्यटकों को राजस्थान के अलावा गिदा, भंगड़ा, हरियाणी, कश्मीर का डोगरा नृत्य देखने का मौका मिलेगा।
तीन दिवसीय ऊंट उत्सव में प्रदेशभर से करीब 150 कलाकर अपनी कला का प्रदर्शन करेंगे।
57 वें फिल्मफेयर अवार्ड में ‘सात खून माफ‘ के लिए प्रियंका चोपड़ा को क्रिटिक्स चॉइस का सम्मान मिला।
लोगों को अपनी खूबसूरती और अदाओं से कायल बनाने वाली अदाकारा रेखा को आइफा अवार्ड समारोह में लाइफ टाइम अचीवमेंट खिताब से नवाजा गया।
जी सिने आवार्ड्स में परिणीति चोपड़ा को सर्वश्रेष्ठ नवोदित अभिनेत्री का खिताब दिया गया।
ड्रीम गर्ल हेमा मालिनी को उदयपुर की सिंघानिया यूनिवर्सिटी ने डॉक्टरेट की मानद उपाधि से नवाजा।
प्रसिद्ध अभिनेत्री शर्मिला टैगोर को एडिनबर्ग की नेपियर यूनिवर्सिटी ने ऑनरेरी डॉक्टर ऑफ आर्टस की उपाधि से नवाजा।
गायिका आशा भोसले को लिम्का बुक ऑफ रिकार्ड्स ने ‘पीपुल ऑफ द ईयर‘ से नवाजा है।
स्क्रीन अवार्ड के तहत उन्हें ‘लाइफ टाइम अचीवमेंट अवार्ड‘ दिया गया।
अभिनेत्री रानी मुखर्जी को लायन्स गोल्ड अवार्ड से सम्मानित किया गया।
सोनाक्षी सिन्हा को एशिया स्पा अवार्ड से सम्मानित किया गया।
सिरपुर में राष्‍ट्रीय सिरपुर महोत्सव 4 जनवरी से शुरू होगा।
तीन दिन तक चलने वाले इस राष्‍ट्रीय संगीत एवं नृत्य महोत्सव 2013 का उद्‍घाटन मुख्यमंत्री रमन सिंह करेंगे।
समारोह में श्रीलंका के हाई कमिश्‍नर प्रसाद करिया वासम भी मौजूद रहेंगे।
राज्यपाल शेखर दत्त 6 जनवरी को इसका समापन करेंगे।
छत्तीसगढ़ में पहली बार राष्‍ट्रीय स्तर का इस तरह का आयोजन किया जा रहा है।
पूरे आयोजन की कमान संस्कृति मंत्री बृजमोहन अग्रवाल ने अपने हाथों में रखी है।
इसमें कई देशों के प्रमुख टूर एवं ट्रैवल ऑपरेटर भाग लेंगे।
अब तक जापान, भूटान, थाईलैंड और श्रीलंका के ट्रैवल ऑपरेटरों ने आने की सहमति दे दी है।
पद्‍म विभूषण छन्नूलाल मिश्र और पद्‍मश्री प्रहलाद सिंह समेत चार सौ से पांच सौ कलाकार पूरे महोत्सव के दौरान प्रस्तुति देंगे।
रणबीर कपूर और प्रियंका चोपड़ा अभिनीत फिल्म ’बर्फी’ ऑस्कर की दौड़ से बाहर हो गई है।
इस फिल्म में एक गूंगे-बहरे लड़के और ऑटिज्म से पीड़ित लड़की की प्रेम कहानी है।
लड़के की भूमिका रणबीर और लड़की की भूमिका प्रियंका ने निभाई है।
बर्फी को इस साल के ऑस्कर के लिए भारत से नामित किया गया था।
गत 14 सितंबर को रिलीज इस फिल्म को दर्शकों और आलोचकों ने काफी सराहा था।
ऑस्कर पुरस्कार के लिए दुनिया भर से भेजी गई 71 फिल्मों में से केवल नौ ही अगले दौर के वोटिंग राउंड के लिए आगे बढ़ सकीं।
बंगाली बाला बिपाशा बसु, दबंग सलमान खान की टीम की नई ब्रांड एंबेसेडर है।
इससे पहले जॉन अब्राहम और सलमान के बीच मनमुटाव के चलते बिपाशा कभी भी उनके कैंप का हिस्सा नहीं बन सकीं।
अब जबकि जॉन और बिपाशा एक-दूसरे से अलग हो चुके हैं तो उनके और सलमान के बीच की दूरियां भी कम होती नजर आ रही हैं।
सल्लू मियां ने सेलिब्रिटी क्रिकेट टूर्नामेंट में अपने भाई सौहेल खान की मुंबई टीम का ब्रांड अंबेस्डर बनाया है।
अचानक सल्लू के बिपाशा पर मेहरबान होने को लेकर तरह-तरह की बातें हो रही हैं, लेकिन सलमान इससे पहले भी कई अभिनेत्रियों के करियर में महत्वपूर्ण भूमिका निभा चुके हैं।
नाटक का मंचन विष्‍णु प्रभाकर जन्मशती के मौके पर कमानी सभागार में किया गया था।
हिन्दी अकादमी के प्रयास से प्रस्तुत नाटक में लोगों को आजादी के पहले भारत में गांधीवाद, तत्कालीन सामाजिक, राजनीतिक व आर्थिक विसंगतियां व स्वतंत्रता आंदोलन के परिदृश्‍य को अत्यंत प्रभावी ढंग से दिखाया गया है।
कालजयी रचना की नाट्य प्रस्तुति दर्शकों को बेहद पसंद आई।
लेखक शरत चंद्र के जीवन व उनके अनुभवों पर आधारित इस नाटक में उनके बचपन के दिनों का रूपांकन किया गया, जो कि अभाव और गरीबी में बीते थे।
पिता के साथ अच्छे संबंध नहीं होने के चलते बचपन में उन्होंने घर छोड़ दिया था।
उनका जीवन संघर्ष में बीता।
शरत की रचनाओं में समाज की विसंगतियों व प्रभावों का बेबाक चित्रण दिखता है।
अभिनय और संवादों से कलाकारों ने दर्शकों का भरपूर मनोरंजन किया।
प्रमुख कलाकारों में मनीष शुक्ला, कुंदन कुमार, आर्यश्री आर्य, अभिनव बक्शी व चिया जोशी ने प्रभावित किया।
शुक्रवार का मेघदूत में फिरोजाबाद (उत्तर प्रदेश) की कृष्ण कला केंन्द्र की ओर से नौटंकी स्वांग में ‘भक्त पूरनमल‘ का मंचन किया गया।
‘भक्त पूरनमल‘ की कहानी के केंद्र में व्यक्ति की जीवन में धैर्य को महत्व दिया गया है।
नई रानी, पूरनमल की सौतली मां, उसकी ओर अत्यंत आकर्षित होती हैं और उसे मोहित करने का प्रयास करती है।
एक के बाद एक घटना के साथ कथानक धीरे-धीरे उनकी रणनीति को उद्‍घाटित करता है।
हाल में रजनीकांत ने अपने जीवन के 62 साल पूरे कर लिए हैं।
12 दिसंबर को जन्मे रजनीकांत के जैसा उदाहरण भारतीय फिल्म उद्योग में दूसरा कोई नहीं है।
बहुत कम लोग जानते हैं कि 2007 में बनी फिल्म शिवाजी के लिए रजनीकांत को 26 करोड़ रुपये का भुगतान किया गया था।
उस समय पूरे एशिया रीजन में इतना ज्यादा भुगतान पाने वाले वे दूसरे नंबर के स्टार बने।
रजनीकांत की एनर्जी भी काबिले तारीफ है।
62 के हो चुके रजनी अभी भी थमे नहीं हैं।
उनकी अगली फिल्म कोचदइयां की शूटिंग चल रही है और रजनीकांत भी पूरे जोर-शोर से इस फिल्म को पूरा करने में लगे हैं।
फिल्म को डायरेक्ट कर रही हैं रजनी की बेटी सौंदर्या और 62 साल के रजनी के साथ इस फिल्म में हीरोइन हैं दीपिका।
बड़े परदे से भले ही तीसरी दुनिया का सिनेमा अब गायब हो गया हो, लेकिन जयपुर में 30 जनवरी से आयोजित होने जा रहे पांचवें जयपुर अंतराष्ट्रीय फिल्म फेस्टिवल में इस बार इस सिनेमा का बोलबाला रहेगा।
फिल्म फेस्टिवल के डायरेक्टर हनु रोज बताते हैं कि भारत में थर्ड वर्ल्ड सिनेमा की शुरुआत पचास के दशक में हुई थी।
उस दौरान पाथेर पांचाली, दो बीघा जमीन‘ जैसी फिल्मों ने आम जनमानस का ध्यान अपनी ओर आकर्षित किया।
भारत में इस सिनेमा को आर्ट मूवी के नाम से भी पहचान मिली ।
इन्हीं फिल्मों की कलात्मकता से एक बार फिर से लोगों को रूबरू करवाने की दृष्टि से इस बार के फेस्टिवल में ऐसी फिल्मों को अधिक तरजीह दी गई है।
मराठी और मलयालम की दो फिल्में सबसे प्रतिष्ठित ऑस्कर अवार्ड के लिए दूसरे चरण में पहुंच गई है।
अब तक कुल 1,376 फिल्मों में से चुनी गईं 282 फिल्मों में से बेस्ट फिल्म कैटेगरी में ये दोनों शामिल की गई हैं।
मराठी फिल्म का नाम ‘होऊ दे जरा-सा उशीर‘ है और मलयालम फिल्म का नाम ‘कलर ऑफ स्काई‘ है।
फाइनल राउंड जनवरी 2013 में होगा।
ऑस्कर में पहुंचने वाली मराठी भाषा की यह तीसरी फिल्म है।
उशीर के निर्देशक वसीम और ताहिर मनेर हैं।
इसे हॉलीवुड की फिल्म ‘स्काई फाल‘ के समकक्ष माना जा रहा है।
विश्वरुपम तीन भाषाओं तमिल, तेलगु और हिंदी में रिलीज होनी है।
यह फिल्म डीटीएच पर 10 जनवरी को जबकि बड़े परदे पर इसके एक दिन बाद रिलीज होनी थी।
हालांकि, हासन ने डीटीएच भागीदारों को निराश न करने का भरोसा दिलाया है।
हासन ने बुधवार को जल्दबाजी में बुलाए गए संवाददाता सम्मेलन में कहा, मैं अपनी सुविधानुसार फिल्म रिलीज की नई तारीख निर्धारित करूंगा।
गौरतलब है कि कुछ मुस्लिम संगठन फिल्म की औपचारिक रिलीज से पहले उन्हें दिखाने की मांग कर रहे हैं।
फिल्म में एक सीन में आमिर की कार समुंद्र में गिरकर डूब जाती है और आमिर उसमें बंद दरवाजों के कारण फंस जाते हैं।
शूटिंग के वक्त कार जब समुद्र में गई, तो उसके दरवाजे हवा में ही खुल गए थे।
ऐसे में बंद दरवाजे को बंद दिखाया गया और शॉट हो गया।
बस! स्पेशल इफेक्ट डालकर दरवाजे को बंद दिखाया गया और शॉट हो गया।
आगे भी ऐसे स्पेशल इफेक्ट के शानदार उदाहरण कृष-3 और धूम-3 में खूब देखने को मिलेंगे।
धर्मेन्द्र की पहली फिल्म का नाम था ‘दिल भी तेरा हम भी तेरे‘।
उसमें काम करने के लिए उनको पचास रुपए प्रतिदिन मिलते थे।
दूसरी फिल्म ‘शोला और शबनम‘ जिसकी राशि का भुगतान भी चूंकि किश्त-दर-किश्त किया गया, इससे उसे वसूलने में भी उनको किसी परेशानी का सामना नहीं करना पड़ा।
‘शोला और शबनम‘ में धर्मेन्द्र का काम बिमल रॉय को अच्छा लगा था, इसी से एक दिन उनका अप्रत्याशित बुलावा पाकर धर्मेन्द्र बागबाग हो उठे।
मिलने के बाद उन्होंने ज्यादा कुछ बातचीत भी नहीं की सिर्फ इतना कहा कि अभी तक जिन फिल्मों में काम किया है उनकी रीलें उनको दिखा दी जाएं।
निर्माताओं से किसी तरह अपने काम की कुछ रीलें मांगकर धर्मेन्द्र चल दिए बिमल रॉय को दिखाने।
बिमलदा उनका अवलोकन करने के बाद भी मौन ही बने रहे और धर्मेन्द्र को वापस लौट आना पड़ा अपने घर।
फिर दूसरे दिन उनको बुलावा आया।
ज्यादा कुछ बोले नहीं।
सिर्फ यही कहा, बाहर बैठ जाओ, फूरसत होने पर बुला लूंगा।
धर्मेन्द्र पूरे दिन उनका इन्तजार करते रहे।
सशाम को निराश होकर धर्मेन्द्र वापस होने के लिए उठे ही थे कि बिमलदा वहां पहुंच गए।
बोले तुम को हीरो के रोल के लिए चुन लिया है।
एक हजार रुपए का चेक लेकर उड़ते-उड़ते धर्मेन्द्र घर वापस पहुंचे।
लोगों ने बताया कि उस क्रॉस्ड चेक को भुनाने के लिए किसी बैंक में अकान्ट होना जरूरी है।
वह तो था नहीं।
फिर बंदिनी के बनते-बनते धर्मेन्द्र चल निकले।
एक छोटी सी फिएट गाड़ी खरीद ली।
स्टूडियों पहुंचे।
बिमलदा से कहा मैंने भी गाड़ी ले ली है।
लेकिन बिमलदा कुछ बोले नहीं।
धर्मेन्द्र ने उनको अपनी गाड़ी दिखाई।
बिमलदा ने इतने उत्साह से उसे देखा जैसे जीवन में वह पहली गाड़ी देख रहे हों।
साल की सबसे बड़ी हिट निर्विवाद रूप से सलमान खान की ‘एक था टाइगर‘ रही जिसने सिर्फ भारत के बॉक्स ऑफिस पर ही 198 करोड़ रुपये बटोरे।
अभी तक पहले दिन अधिकतम कमाई का रिकॉर्ड इसी साल 26 जनवरी को रिलीज हुई ‘अग्निपथ‘ के पास था जिसने 22 करोड़ रुपए की कमाई की थी।
अक्षय कुमार की ‘राउडी राठौर‘ दूसरे नंबर पर रही जिसने 138 करोड़ रुपए की कमाई की।
दिवंगत फिल्मकार यश चोपड़ा की बतौर निर्देशक आखिरी फिल्म ‘जब तक है जान‘ 120 करोड़ रुपए के कारोबार के साथ 100 करोड़ के कल्ब में शामिल हुई।
2012 में 100 करोड़ के कल्ब में आठ फिल्में शामिल हो गईं जबकि 2011 में सिर्फ दो थी।
आमिर खान 2012 में सिर्फ एक फिल्म ‘तलाश‘ ले कर आए लेकिन इसने उम्मीद के विपरीत उनकी पिछ्ली कुछ फिल्मों के मुकाबले कुछ कम कारोबार किया।
अपेक्षाकृत कम बजट की कुछ फिल्मों का कारोबार जबरदस्त रहा।
करीब 8-10 करोड़ वाली विद्दा बालन की ‘कहानी‘ ने बॉक्स ऑफिस पर करीब 60 करोड़ का कारोबार किया।
लेकिन श्रीदेवी की वापसी वाली फिल्म ‘इंग्लिश-विंग्लिश‘ ने तो कमाल ही किया जिसने न केवल टोरंटो इंटरनेशनल फिल्म फेस्टीवल में दर्शकों की वाहवाही लूटी बल्कि भारत में भी आम दर्शकों का मन मोहा।
परेश रावल-अक्षय कुमार की ‘ओ माई गॉड’ और करण जौहर खि ‘स्टूडेंट ऑफ दी ईयर’ ने नये स्टारकास्ट के बावजूद अपनी लागत से कई गुना ज्यादा प्रोड्यूसर की झोली में डाला।
7 दिसंबर को रिलीज अक्षय कुमार की खिलाड़ी सीरीज की ‘खिलाड़ी 786' औसत हिट मानी गई।
वैसे 2012 की फ्लॉप फिल्मों की भी फेहरिस्त लंबी हैं।
गोवा में बीते 20 से 30 नवंबर तक चले भारत के 43 वें अंतराष्ट्रीय फिल्म समारोह के अंतराष्ट्रीय प्रतिस्पर्धा खंड में सर्वोच्च फिल्म पुरस्कार एक पंजाबी फिल्म ‘अन्हे घोरे दा दान‘ को मिला।
इससे पंजाबी सिनेमा का कद भी बड़ा हुआ।
कई विदेशी फिल्मकारों ने अपनी महत्वपूर्ण फिल्में भारत में फिल्माने की अनुमति भारत सरकार से मांगी, जो उन्हें दे दी गई।
खास यह है कि इनमें से कई फिल्में वे हैं जिनकी कहानी में पाकिस्तान के दृश्य हैं लेकिन वे पाकिस्तान सरकार की आनाकानी की वजह से उन दृश्यों को भारत में ही पाकिस्तान का सेट बनाकर फिल्मा रहे हैं।
इसके कई दृश्यों को पाकिस्तान की जगह भारत में चंडीगढ़ में फिल्माया गया।
हॉलीवुड कंपनियां धीरे-धीरे अपनी जड़े जमा रही हैं।
जेम्स बांड सीरीज की A597नवीनतम फिल्म ‘स्काईफॉल‘ ने तो भारत में उसी दौरान रिलीज हुई कई बॉलीवुड की फिल्मों से बेहतर कारोबार किया।
‘स्काईफॉल‘ ने तकरीबन 30 करोड़ रुपए बटोरे, वहीं एक अन्य फिल्म ‘लाइफ ऑफ पाई‘ ने भी भारतीय दर्शकों को थिएटर तक खींचा।
फिल्म में दिल्ली के छात्र सूरज शर्मा समेत इरफान खान और तब्बू जैसे भारतीय कलाकार हैं।
ऑस्कर विजेता फिल्मकार आंग ली की इस फिल्म से ही गोवा फिल्म समारोह की शुरुआत हुई।
आलोचना के क्षेत्र में इस वर्ष बहुत महत्वपूर्ण पुस्तकें आयी हैं।
चर्चा प्रारंभ की जा सकती है हिंदी आलोचना के शीर्ष पुरुष वाचिक आलोचना के जनक डॉ. नामवर सिंह की चार इस वर्ष प्रकाशित पुस्तकों की (संपादन-आशीष त्रिपाठी) जो पिछ्ले वर्ष प्रकाशित ऐसी ही चार पुस्तकों की अगली श्रृंखला हैं।
किसी अन्य की वाचिक परम्परा की ऐसी आठ पुस्तकें अभी तक कभी भी प्रकाशित नहीं हुई हैं।
‘आलोचना और विचारधारा‘ उनके व्याख्यानों का संग्रह है जिसमें उनके 22 व्याख्यान चार खण्डों में रखे गये हैं जिसमें अपने समय के महत्वपूर्ण प्रश्नों पर विचार हुआ है।
‘साहित्य की पहचान‘ संग्रह में मुख्यत: उनके कविता केन्द्रित व्याख्यान हैं, कहानी और उपन्यास पर भी 8 व्याख्यान हैं।
साथ ही विभिन्न परिसंवादों में उनकी भागीदारी को शब्दबद्ध किया गया है।
नंदकिशोर नवल का ‘आधुनिक कविता का इतिहास‘ प्रकाशित हुआ है जो विभिन्न कवियों पर केन्द्रित है, भारतेन्दु से लेकर केदारनाथ सिंह, धूमल तक की पीढ़ी को नौ अध्यायों में विवोचित किया गया है।
अच्छा होता कि इसमें एक और दसवां अध्याय बाद की युवा पीढ़ी के कवियों पर भी होता।
डॉ. प्रदीप जैन की पुस्तक ‘प्रेमचंद की शेष रचनाएं‘ महत्वपर्ण पुस्तक है।
जो प्रेमचंद-अध्ययन को आगे बढ़ाती है।
प्रेमचंद की छ्ह विलुप्त कहानियां, सात विलुप्त लेख, दिल्ली हिंदी साहित्य सम्मेलन में दिया गया उनका भाषण तथा विभिन्न लोगों को लिखे उनके पत्र इस पुस्तक को विशिष्ट बनाते हैं।
युवा आलोचक जितेन्द्र श्रीवास्तव की पुस्तक ‘भारतीय समाज राष्ट्रवाद और प्रेमचंद‘ भी प्रेमचंद पर नयी दृष्टि डालती है।
जिसमें उनके कथेतर साहित्य और कथा-साहित्य में स्वाधीनता आंदोलन के संदर्भ में उनके राष्ट्रवाद सम्बंधी विचारों का विश्लेषण हुआ है।
विश्वनाथ प्रसाद तिवारी के संपादन में ‘अज्ञेय सहचर‘ साहित्य के विभिन्न पक्षों पर अच्छा प्रकाश डालने वाली कृति है जिसमें महत्वपूर्ण लोगों द्वारा महत्वपूर्ण सामग्री प्रस्तुत की गई है।
दूधनाथ सिंह के संपादकत्व में ‘भुवनेश्वर समग्र‘ एक महत्वपूर्ण प्रकाशन है जिसमें भुवनेश्वर के संपूर्ण व्यक्तित्व का परिचय मिलता है।
संपादक की 64 पृष्ठीय भूमिका सभी दृष्टियों से बहुत पठनीय है।
प्रथम बार यहां हिंदी संसार के सामने यह तथ्य प्रकाशित होता है कि भुवनेश्वर एक कवि भी थे- न केवल हिंदी के अपितु उन्होंने अंग्रेजी में भी कविताएं लिखी जिन्हें यहां हिंदी अनुवाद सहित प्रस्तुत किया गया है।
डायरी /संस्मरण/ जीवनी तीनों ही अपनी प्रकृति में अतीतजीवी विधाएं हैं- अपने और अपनों के अतीत का पुनर्स्मण यहां रसपूर्ण रूप में होता, इसलिए इसमें दूसरों की रुचि जगती है।
‘जब आंख खुल गई‘ के रूप में कृष्ण बलदेव वैद की डायरी का चौथा खंड आया है जिसमें उन्होंने अपने जीवन के 1998-2001 के समय में झांक कर देखा है।
कवि अजित कुमार की ‘दूर वन में निकट मन‘ में भी अनेक साहित्यकारों के संस्मरण उनके व्यक्तित्व के अनदेखे पक्षों का उदघाटन करते हैं।
मुधुरेश ने ‘आलोचक का आकाश‘ में संस्मरणों के माध्यम से अपने जीवन में झांका है।
मधु कांकरिया ने ‘अपनी धरती अपने लोग‘ में विभिन्न शहरों के अपने अनुभवों को संस्मरण रूप में लिखा है।
नरेन्द्र मोहन ने बहुत परिश्रमपूर्वक मंटो और उनके साहित्य पर शोध कर ‘मंटो जिंदा है‘ शीर्षक से उनकी जीवनी प्रस्तुत की है जो बहुत पठनीय बन पड़ी है।
विधाओं से इतर हिंदी में बड़ी संख्या में वैचारिक साहित्य प्रकाशित हुआ है।
इस प्रकार के प्रकाशनों की निरंतर वृद्धि हो रही है।
इस कोटि में यदि स्त्री- विमर्श संबंधी साहित्य पर विचार किया जाये तो यह अभी भी लेखिकाओं का प्रिय विषय और प्रकाशकों के लिए उपजाऊ उत्पाद है।
देश के प्रसिद्ध पत्रकार और स्तंभ लेखक समय-समय पर जो स्तंभ विभिन्न समाचार-पत्रों, पत्रिकाओं आदि में लिखते रहते हैं, हाल के वर्षों में उन्हें पुस्तकाकार प्रकाश्ति करने का प्रचलन बड़ा है।
इस वर्ष इस दृष्टि से तीन महत्वपूर्ण पुस्तकें आयी हैं।
संपादक पत्रकार शशि शेखर के ऐसे दो आलेखों का संग्रह है ‘मिटता भारत बनता इंडिया‘ शीर्षक से आया है जिसमें उनके पिछ्ले एक दशक के स्तंभों के आलेख हैं जो पत्रकारिता के मिजाज में देश-दुनिया के तमाम-तमाम मुद्दों पर अपनी दृष्टि से प्रकाश डालते हैं।
प्रसिद्ध कवि और चिंतक कैलाश बाजपेई की पुस्तक है ‘कुछ दीखे और भी‘ इसी प्रकार के आलेखों का पठनीय संग्रह है।
इधर अन्ना हजारे और उनके आंदोलन तथा पूर्व में अन्ना टीम के सहयोगी अरविंद केजरीवाल खासी चर्चा में हैं।
‘आंदोलन: संभावनाएं और सवाल’ शीर्षक से अरूणोदय प्रकाशन के संपादन में अन्ना के आंदोलन पर विभिन्न व्यक्तियों के लेखों का संग्रह आया है जिसमें अरविंद केजरीवाल, मनीष सिसौदिया आदि के लेख हैं।
अरविंद केजरीवाल की पुस्तक ‘स्वराज‘ उनकी स्वराज सम्बंधी अवधारणा को स्पष्‍ट करती है जिसमें उन्होंने व्यवस्था-परिवर्तन और भ्रष्टाचार के खिलाफ हमारे आंदोलन का घोषणा-पत्र और देश में असली स्वराज लाने का प्रभावशाली मॉडल भी बताया है।
पेंटिंग्स के जरिए देश की कला और संस्कृति को जानना दर्शकों को काफी दिलचस्प लग रहा है।
40 से अधिक पेंटिंग्स की इस प्रदर्शनी में लोगों ने विभिन्न रंगों में सजे सुंदर चित्रों के माध्यम से देश की संस्कृति का दीदार किया।
इसके अलावा उन्हें इन चित्रों में भगवान कृष्ण के विभिन्न रूपों में अध्यात्म की भी जानकारी मिल रही है।
पेंटिंग्स में ब्रह्मांड को कैनवस पर उतार कर कलाकार ने नौ ग्रहों को दर्शाया है।
प्रदर्शनी 21 जनवरी तक चलेगी।
प्रख्यात नाटककार विलियम शेक्स्पीयर की रचना ‘जूलियस सीजर‘ साहित्य व रंगकर्म से रुचि रखने वालों में काफी लोकप्रिय रही है।
ईसा पूर्व 44 रोम के शासक के विरुद्ध हुए षडयंत्र व उसकी मृत्यु की यह कहानी लोगों को काफी रोचक लगती है।
शायद यही वजह है कि दिल्ली में आयोजित 15 वें भारत रंग महोत्सव में भागीरथी निर्देशित नाटक ‘द ट्रेजिडी ऑफ जूलियस सीजर‘ को दर्शकों ने बेहद पसंद किया।
शनिवार को श्रीराम सेंटर में इस नाटक का मंचन किया गया था।
वहीं एलटीजी सभागार में सामजिक भेदभाव पर आधारित नाटक शिवरात्रि का भी दर्शकों ने भरपूर आनंद लिया।
यह जाति प्रथा को समाप्त करने व लोगों के व्यवसाय से उनकी निजी पहचान को दूर रखने की दिशा में संघर्ष करता किरदार ‘मुगदा संगैया‘ की कहानी है।
नाटक में दिखाया गया है कि भगवान की अराधना पर सभी का बराबर अधिकार है।
आज महोत्सव के आखिरी दिन भी बेहतरीन नाटकों का मंचन होगा।
भारत के शीर्ष टेनिस खिलाड़ी लिएंडर पेस अब फिल्मी पर्दे पर छाने की तैयारी कर चुके हैं।
पेस की फिल्म चार जनवरी को रिलीज होने जा रही है जो एक थ्रिलर फिल्म है।
पेस के साथ इस फिल्म में जिमी शेरगिल, प्रियांशु चटर्जी, गुलशन ग्रोवर, प्रियांशु पांडे, पूजा बोस और सयाली भगत काम कर रहे हैं।
अटकलें लगाई जा रही हैं कि फिल्म में पेस आतंकवादी की भूमिका में हैं।
‘बिग बॉस‘ के छ्ठे सीजन में एक बार फिर महिला के नाम का डंका बजा।
उर्वशी ढोलकिया ने छ्ठे सीजन का खिताब जीत लिया।
लोनावाला स्थित ‘बिग बॉस 6‘ के सेट पर शनिवार को शो के होस्ट सलमान खान ने उनकी जीत की घोषणा की।
इमाम सिद्दीकी ने उर्वशी को कड़ी टक्कर प्रदान की।
दोनों को मिले वोटों का अन्तर बहुत कम था।
सना खान दूसरी रनर अप रहीं।
उर्वशी को 50 लाख रुपये की इनामी राशि मिली।
उनके लिए जीत इस मायने में भी खास कही जा सकती है कि वह सिंगल पैरेंट हैं।
इमाम सिद्दीकी ने कहा कि मैं शो इसलिए जीतना चाहता था, क्योंकि मुझे इनामी रकम की जरूरत थी।
अपने गांव में अस्पताल खोलना चाहता था।
अपने दमदार अभिनय से दर्शकों कि दिलों में जगह बनाने वाले मशहूर अभिनेता ओम पुरी थिएटर अभिनय की ओर फिर से रूख कर रहे हैं।
करीब 25 वर्ष बाद उनके अभिनय के जादू को दर्शक नाट्य प्रस्तुति में देख पाएंगे।
चार दिवसीय पंजाबी रंगमंच महोत्सव के तहत नाटक ‘तेरी अमृता‘ में उनके साथ अभिनेत्री दिव्या दत्ता के प्रभावी अभिनय से रंगमंच के दर्शक रूबरू होंगे।
यह नाटक 35 वर्षों तक चिट्टियों के आदान-प्रदान से व्यक्त की गई प्रेम कहानी पर आधारित होगी।
यह नाटक पुलित्जर पुरस्कार के लिए नामांकित ए आर गुर्नी के नाटक ‘लव लेटर्स’ का भारतीय रूपांतरण है।
यह महज एक्शन फिल्म नहीं है।
इसमें दांपत्य सुख पात्रों की परस्पर चुहलबाजी और कानपुर का बांकपन भी शामिल है।
मकान की छ्त पर आधी रात को नायक अपने पिता से पूछ्ता है कि वह उसकी मां से कब और कैसे मिला था।
पुत्र सुनते हुए भी नींद का नाटक करता है।
पिता पुत्र के सारे दृश्य मौलिक और मजेदार हैं और उनमें वही रंग और ख्याल नजर आता है, जो यथार्थ जीवन में सलमान और उनके पिता सलीम के बीच है।
दांपत्य रस से सराबोर यह फिल्म सूरज बड़जात्या की पारिवारिकता का स्पर्श लिए है, परंतु निर्देशक अरबाज एक पल कि लिए भी यह नहीं भूले हैं कि आज सलमान खान के प्रशंसक उनसे नवरसों की उम्मीद करते हैं, इसलिए इसमें जबर्दस्त एक्शन भी है और एक्शन में सलमान मार्का हास्य का पुट भी है।
यह सरकारी मुफ्तखोरी पर व्यंग भी है।
अरबाज खान का रुझान सामाजिक आक्रोश की प्रकाश झा नुमा फिल्म बनाने का नहीं है, परंतु उन्होंने कुछ सूक्ष्म संकेत प्रस्तुत किए हैं।
विवाहित प्रेम रस से पगी इस फिल्म में रोमांस का नया रूप सामने आया है।
अरबाज ने इस प्रेम-प्रसंग को भी अधिक खुलेपन से बचाकर पारिवारिक मर्यादा रेखा के भीतर ही रखा है।
सलमान के कुछ अपने जीवन मूल्य हैं।
वह परदे पर चुंबन पसंद नहीं करते और गाल पर हल्की-सी पप्पी उनके पूरे शरीर में सिहरन पैदा करती है।
सारांश यह कि चुलबुल पांडे कॉमिक्स के पात्रों की तरह निर्मल आनंद की रचना करता है।
दरअसल भारतीय सिनेमा का यह सौंवा वर्ष है और इस उम्र में भी उसमें बचपन कायम है, दर्शकों में सितारों के लिए पागलपन जारी है और इस उद्योग के अर्थशास्त्र में भी सनकीपन बना हुआ है।
अरबाज खान की फिल्म में बचपन, पागलपन और सनकीपन सब कुछ है तथा यह दो सौ करोड़ का आंकड़ा पार कर सकती है।
बेशक आज न तो पतंगों के जरिए गंगा-जमुनी तहजीब को परवाज देने वाले राजा रामसिंह हैं ना ही वो जमाना, लेकिन शहरवासी उनके पतंगबाजी के शौक को आज भी कायम किए हुए हैं।
इसी कड़ी में राजपरिवार की ओर से भी सिटी पैलेस में तीन दिवसीय पतंगबाजी महोत्सव का आयोजन किया जाता है।
12 से 14 जनवरी तक होने वाले इस आयोजन में देशी-विदेशी टूरिस्ट हिस्सा लेंगे।
सिटी पैलेस म्यूजियम में आज भी पुरानी पतंगों और डोर के कुछ नमूने सुरक्षित हैं, जिनकी हर साल इस महोत्सव में एग्जीबिशन लगाई जाती है।
महाराजा रामसिंह आदमकद पतंगें उड़ाया करते थे, जिन्हें तुक्कल कहा जाता था।
रामसिंह के जमाने में पतंग बनाने वाले और डोर सूतने वाले लखनऊ से बुलाए जाते थे।
महल में रामसिंह ने देशी-विदेशी पतंगों के लिए एक खास कमरा भी बनवा रखा था।
क्रिसमस की धूम मची है।
पश्‍चिम में सेलिब्रिटीज तो हर चीज भुलाकर लोगों के क्रिसमस और नए साल को यादगार बनाने में जुटे हैं।
पामेला एंडरसन जैसी चर्चित हस्तियां भी कमर कस चुकी हैं, सेलिब्रेशंस की यादगार शाम देने के लिए।
फिलहाल वे डांसिंग ऑन आइस नाम के टीवी शो में अपने पार्टनर मैट इवर्स के साथ आइस स्केटिंग करती दिखाई देंगी।
हालांकि लॉरन इस शो की रिहर्सल के दौरान घायल हो चुकी हैं।
पर उनके हौसले बुंलद हैं।
ओलंपिक बॉक्सर कैंपबेल के अलावा पूर्व जिमनास्ट खिलाड़ी बेथ ट्वेडल भी इस शो में डांस के मंच पर थिरकते दिखाई देंगे।
इनके अलावा और भी हस्तियां मैदान में हैं।
दूसरी ओर शीला हैंकॉक हैं।
वे 79 वर्ष की हैं।
इसके बावजूद ये भी डांस के मंच पर थिरकने से बाज नहीं आ रही हैं।
ऐसे ही एक प्रतियोगी हैं, 45 साल के ओलिंपिक बाधा दौड़ के धावक कॉलीन जैक्सन।
जब ये सितारे नाचेंगे, तो बेशक सारा जहां तो नाचेगा ही।
फिल्मों में मेरी शुरुआत साल 1978 में ’किस्सा कुर्सी का’ से हुई।
मैं दिल्ली में राष्ट्रीय नाट्य विद्यालय रंगमंडल में थिएटर कर रही थी, जब निर्देशक अमृत नाहटा इस फिल्म का प्रस्ताव लेकर आए।
फिल्म में काम करने का तजुर्बा थिएटर से काफी अलग रहा।
टेलीविजन में मुझे पहला ब्रेक गोविंद निहलानी ने ’तमस’ में दिया था।
’तमस’ दरअसल फिल्म की तरह शूट की गई थी, जिसे कुछ एपिसोड में बांटकर टेलीविजन पर प्रसारित किया गया।
इस बीच मृणाल सेन का भी एक सीरियल किया।
’तमस’ के लिए मुझे नेशनल फिल्म अवॉर्ड भी मिला था।
टीवी पर मेरा पहला सीरियल था ’वार-वार परिवार’।
अब तक मैंने जितने किरदार निभाए हैं, उनमें प्रकाश झा की फिल्म ’परिणति’ में राजस्थानी महिला किरदार मेरा पसंदीदा है।
फिलहाल ’बालिका वधू’ में ’दादी सा’ के रोल में मजा आ रहा है।
सोनम कपूर ने कहा है कि उनके पसंदीदा एक्टर फरहान अख्तर हैं।
दरअसल आजकल यह एक नया चलन है।
जिसके साथ फिल्म करो, उसे ही अपना फेवरिट बता दो।
सोनम और फरहान अगले साल आने वाली फिल्म भाग मिल्खा भाग में एक साथ नजर आएंगे।
दरअसल रोल पर कैंची न चले, इसके लिए सबकी तारीफ तो करते रहना ही चाहिए।
इसमें कोई बुराई तो है नहीं।
चूँकि खान हिंदी फिल्मों में कामयाबी के पर्याय माने जा रहे हैं, इसलिए विद्या बालन की अप्रतिम कामयाबी के मद्देनजर उन्हें ’लेडी खान’ टायटल से नवाजा गया।
तब विद्या बालन ने मजाक में ही एक सच कहा था कि अब औरों की कामयाबी विद्या बालन से आंकी जानी चाहिए।
पहले ’डर्टी पिक्चर’ और फिर ’कहानी’ से उन्होंने इस कथित सच को झुठला दिया कि हिंदी फिल्में सिर्फ हीरो के दम पर चलती हैं और हीरोइनें तो केवल नाच-गाने के लिए हैं।
नाच-गानों से विद्या बालन को परहेज नहीं है।
अभिनय के साथ उनमें आम भारतीय महिला का लावण्य है।
अपनी जोरदार कामयाबी से उन्होंने लेखकों-निर्देशकों की कल्पना को विस्तार की संभावनाएं दी हैं।
अब वे पर्दे पर मनचाही नायिकाओं का सृजन कर सकते हैं।
फैशन की दुनिया में खलबली मची ही रहती है।
हर साल की तरह इस साल भी फैशन डिजाइनर्स और बॉलीवुड इस मामले में छाए रहे।
इस बार रेट्रो लुक में प्रयोग करके ’रेट्रो मॉडर्निज्म’ का कांसपेप्ट बॉलीवुड फिल्मों से उतरकर स्ट्रीट फैशन के तौर पर खूब देखने को मिला।
यानी सत्तर के दशक का लुक देते फैशन में मॉर्डन स्टाइल का टच भी दिया गया।
इसे सबसे ज्यादा चर्चित करने का श्रेय जाता है फिल्म गैंग्स ऑफ वासेपुर से डेब्यू करने वाली हुमा कुरैशी को।
करीना ने फिल्म तलाश के क्लब सांग में डार्क रेड लिपस्टिक को फैशन में ला दिया।
वहीं आलिया भट्ट ने फिल्म स्टूडेंट ऑफ द ईयर से डार्क पिंक कलर की लिपस्टिक स्टूडेंट्स में फेमस कर दी।
बॉलीवुड में डिजाइनर सब्यसाची की साड़ियां छाई रहीं।
मनीष मल्होत्रा ने कश्मीरी और चिकनकारी वर्क को लोगों के सामने रखा।
यह साल रेडी टू वियर कपड़ों का रहा है और डिजाइनर्स ने अपने कलेक्शन में इसे शामिल भी किया है।
बॉलीवुड की कई हीरोइनों को अवॉर्ड फंक्शनों में प्री स्टिच्ड रेडीमेड साड़ियों में देखा गया।
हसन अड़े हैं कि वे इस फिल्म को सिनेमाहॉल में रिलीज होने के एक दिन पहले डीटीएच (डायरेक्ट टू होम) पर रिलीज करेंगे।
देश भर के सिंगल स्क्रीन और मल्टीप्लेक्स मालिकों का संघ इस फैसले से नाराज है और फिल्म इंडस्ट्री की प्रतिनिधि संस्थाओं के पास इस मुद्‍दे को लेकर गया है।
इससे पहले आज तक किसी बड़ी या छोटी फिल्म को लगभग एक साथ सिनेमाहॉल और डीटीएच पर रिलीज नहीं किया गया है।
डीटीएच पर नई फिल्म को कम से कम एक महीने बाद ही रिलीज किए जाने का रिवाज है।
चर्चा के मुताबिक इससे कमल हसन 50 करोड़ रुपये की कमाई करेंगे।
उधर हिंदी, तमिल और तेलुगू में बनी ’विश्‍वरूपम’ के डिस्ट्रीब्यूटरों को लगता है कि इससे सिनेमाहॉल में फिल्म के व्यापार पर बुरा असर पड़ेगा क्योंकि कई लोग अपने घर में बैठकर इस फिल्म को डीटीएच पर वीडियो ऑन डिमांड के जरिए देख लेंगे।
लेकिन इस फिल्म के प्रोड्यूसर-डायरेक्टर 58 वर्षीय कमल हसन ने एक बयान जारी कर कहा है कि जो फिल्म को बड़े परदे पर देखना पसंद करते हैं, वे वैसे ही सिनेमाहॉल आएंगे लेकिन डीटीएच पर साथ ही रिलीज करने का मकसद पाइरेसी से होने वाले नुकसान को कम करना और राजस्व के नए तरीके के जरिए कुछ और कमाई करना है।
इसके साथ ही उत्तर भारत में भी कमल हसन के इस फैसले का विरोध हो रहा है।
कमल हासन की मुख्य भूमिका वाली इस स्पाइ थ्रिलर में पूजा कुमार, राहुल बोस जैसों की भूमिकाहै और इसमें संगीत शंकर अहसान लॉय का है।
चमचमाती रोशनी, म्यूजिक और रंगारंग प्रस्तुतियों के बीच 58वें फिल्म अवॉर्ड में ’बर्फी’ ने बाजी मार ली।
सर्वश्रेष्‍ठ फिल्म के पुरस्कार समेत उसकी झोली में कुल 7 अवॉर्ड आए।
इस फिल्म के लिए रणबीर कपूर को सर्वश्रेष्‍ठ अभिनेता का पुरस्कार मिला।
वहीं फिल्म ’कहानी’ के लिए विद्या बालन को श्रेष्‍ठ अभिनेत्री का पुरस्कार मिला।
रविवार को संपन्न हुए इस कार्यक्रम में दिवंगत डायरेक्टर यश चोपड़ा को लाइफ टाइम अचीवमेंट अवॉर्ड दिया गया।
’कहानी’ के डायरेक्टर सुजॉय घोष को बेस्ट डायरेक्टर के अवॉर्ड से नवाजा गया।
महेश्‍वर में यमला पगला दीवाना-2 फिल्म की शूटिंग को लेकर जिले में राजनीति गरमाने लगी है।
कांग्रेसियों ने सोमवार को संयुक्त कलेक्टर के.सी. रेवाल को ज्ञापन सौंपा और शूटिंग पर तत्काल रोक लगाने की मांग की।
कांग्रेस का कहना है कि पवित्र नगरी में फिल्म की शूटिंग के नाम पर अश्‍लीलता फैलाई जा रही है।
शूटिंग को तत्काल बंद किया जाए।
फिल्म निर्माता सुनील सैनी का कहना है यमला पगला दीवाना पारिवारिक फिल्म थी।
पूरे परिवार के साथ बैठकर लोगों ने देखी।
हम अश्‍लील फिल्म नहीं बनाते।
देश के प्रदेशों, जातियों, जनजातियों, धर्मों के रीति रिवाजों के साथ पगड़ी की परंपरा का गहरा रिश्‍ता रहा है।
हर पगड़ी की अपनी विशिष्ट परंपरा रही है।
पगड़ी की इसी परंपरा को एनएसडी के 15वें भारत रंग महोत्सव के दौरान आयोजित प्रदर्शनों में पेश किया गया है।
प्रदर्शनी के निदेशक दिनेश यादव ने बताया कि हमारे समाज में पगड़ी से जुड़े कई अर्थ हैं, इनमें जाति, धर्म, क्षेत्र, पितृ सत्ता भी शामिल है।
लोग इस ओर देखते हैं तो इनके बारे में सोचते हैं और सवाल भी मन में पैदा होते हैं।
कई जिज्ञासुओं में यह सवाल भी देखने को मिला कि आखिर हम महिलाओं को पगड़ी पहने क्यों नहीं देखते हैं।
ऑडियो गाइड में हर पगड़ी की पृष्‍ठभूमि, इसे पहनने वाले का पेशा और इसे पहनने का तरीका बताया गया।
प्रदर्शनी में यह भी दर्शाया गया कि शादियों में पहने जानी वाली वर-वधु पक्ष की पगड़ियों के प्रतीक क्या रहे हैं।
एशिया का सबसे बड़ा थियेटर फेस्टिवल कहा जाने वाला भारत रंग महोत्सव रविवार को संपन्न हो गया।
फेस्टिवल का उद्‍घाटन जाने माने फिल्म निर्देशक श्याम बेनेगल ने किया था और समापन अभिजीत सेन गुप्‍ता निर्देशित नाटक ’अफसाना’ के मंचन के साथ हुआ।
क्या वजह है कि वह शहर जो किले, हाथी-घोड़े और शाही विरासत की वजह से विदेशी पर्यटकों को लुभाता रहा है, आज अंतर्राष्‍ट्रीय नक्शे पर साहित्य का मक्का नजर आ रहा है।
असल में इसके मूल में किताबें और किताबों के दीवाने ही हैं।
वर्तमान में दुनिया भर में भारत अंग्रेजी किताबों के बेहतरीन बाजारों में से एक है।
इसके अलावा अंग्रेजी किताबों की बिक्री का करीबन 25 प्रतिशत हिस्सा टूरिस्ट से प्राप्‍त होता है।
बेशक अंग्रेजी किताबों पर अच्छा पैसा खर्च हो रहा है, लेकिन पाठकों का एक मिश्रित वर्ग ऐसा भी है, जो अंग्रेजी और हिंदी को समान रूप से पढ़ता है।
अनंत हर सप्‍ताह करीब 1,000 रुपए अंग्रेजी व हिंदी की किताबों पर खर्च करते हैं।
वे कहते हैं, फिक्शन की मांग बाजार में हमेशा रहती है।
लिटरेचर फेस्टिवल (जेएलएफ) में इस बार दुनिया के अलग-अलग कोनों से 268 साहित्यकार आएंगे।
इनमें 7 साहित्यकार पाकिस्तान के हैं।
फेस्टिवल डिग्गी पैलेस में 28 जनवरी तक चलेगा।
इनमें से जमील अहमद और मो. हनीफ, डीएससी साउथ एशियन लिटरेचर प्राइज के लिए भी नॉमिनेट हैं।
यह पुरस्कार फेस्टिवल के दौरान 25 जनवरी को दिया जाएगा।
साहित्य के इस महाकुंभ में ब्रिटेन, अमेरिका, दक्षिण अफ्रीका के साहित्यकार भी शामिल होंगे।
पाकिस्तानी साहित्यकार शरमीन उबैद चिनॉय का नाम टाइम मैग्जीन की 2012 की दुनिया के सौ प्रभावशाली व्यक्तियों की सूची में शामिल था।
वे ऑस्कर अवॉर्ड विनिंग पाकिस्तानी कैनेडियन जर्नलिस्ट हैं।
अभिनेता एवं निर्देशक पंकज कपूर ने कहा कि गंभीर विषयों पर ध्यान देने के लिए लोगों के पास समय की कमी है।
लिहाजा मनोरंजक ढंग से लोगों के समक्ष गंभीर मसलों को रखने से उनका ध्यान इस ओर आकर्षित किया जा सकता है।
पंकज गुड़गांव में एक कार्यक्रम में शामिल होने आए थे।
राजेश खन्ना को अपना पसंदीदा अभिनेता और आदर्श मानने वाले पंकज कपूर कहते हैं कि फिल्म सिटी में अच्छे स्क्रिप्ट राइटर का खासा अभाव है।
उन्होंने कहा कि आज की नई पीढ़ी के पास मनोरंजन के ढेरों साधन हैं।
सूचनाओं का भंडार है।
ऐसे में सभी के हाथ में रिमोट है जिस पर थिरकती अंगुलियां तेजी से पसंद-नापसंद का फैसला लेती हैं।
अच्छा स्क्रिप्ट राइटर इनोवेशन के साथ लोगों को संजीदा मसलों पर जोड़ कर रख सकता है।
पंकज कपूर कहते हैं कि सरकार को ऐसे लेखन के लिए वर्कशाप आयोजित करनी चाहिए।
नई पीढ़ी को भी महिलाओं को बराबरी का अधिकार एवं सम्मान देना चाहिए।
पंकज ने कहा कि उन्होंने सदैव अपने किरदार को लेकर खुद को ईमानदार रखने का यत्‍न किया।
बॉलीवुड का ऑस्कर कहे जाने वाले फिल्मफेयर पुरस्कारों में ’विकी डोनर’ और ’बर्फी’ का जलवा रहा।
वर्ष 2012 के लिए बॉलीवुड के सबसे बड़े पुरस्कार रविवार रात यशराज फिल्म स्टूडियो में एक रंगारंग समारोह में वितरित किए गए।
भारतीय सिनेमा के सौ साल पूरे होने के उपलक्ष्य में इस बार विजेताओं को सोने के आधार वाली ट्राफी प्रदान की गई।
शाहरुख खान और सैफ अली खान ने अपनी एंकरिग से दर्शकों को गुदगुदाया।
छोटे पर्दे के सफलतम कार्यक्रमों में से एक ’कौन बनेगा करोड़पति’ (केबीसी) का छठा संस्करण अपने अंतिम पड़ाव पर आ पहुंचा है।
शो के होस्ट, बॉलीवुड के महानायक अमिताभ बच्चन भी इस बात से काफी उदास हैं।
अंतिम एपिसिड आगामी 26 जनवरी को प्रसारित होगी।
70 वर्षीय बिग बी शो के छह संस्करणों में से पांच को होस्ट कर चुके है।
कार्यक्रम का तीसरा संस्करण बादशाह शाहरुख खान ने होस्ट किया था।
आप सभी दर्शकों का सादर धन्यवाद।
मैं उम्मीद करता हूं कि हम बहुत जल्दी ही मिलेंगे।
जयपुर में 24 जनवरी से 28 जनवरी तक आयोजित हो रहे साहित्योत्सव में बौद्ध धर्मगुरु दलाई लामा भी शिरकत करेंगे।
आयोजन समिति के आयोजकों ने दलाई लामा का एक बयान जारी किया है कि मेरे जीवन में बचपन से ही साहित्य की बहुत बड़ी भूमिका है।
मैं इस कार्यक्रम में शामिल होकर साहित्य से जुड़े लोगों से मिलना चाहता हूं।
पाकिस्तानी लेखक मुहम्मद हनीफ, जमील अहमद, फहमीदा रियाज, पाकिस्तानी-कनाडाई उपन्यासकार एमए फारूकी आदि को इस समारोह में शमिल होना है।
सलमान रुश्दी 23 जनवरी को उनके उपन्यास ’मिडनाइट्स चिल्ड्रन’ पर इसी नाम से बनी दीपा मेहता की फिल्म का प्रमोशन करने भारत आ रहे हैं।
मुस्लिम संगठन अब इनके साहित्योत्सव में शामिल होने का विरोध कर रहे है।
राजधानी में तीन ’युवा संगीतज्ञ एवं नर्तक समारोह’ का आयोजन श्रीराम सेंटर में किया जा रहा है।
साहित्य कला परिषद द्वारा आयोजित इस कार्यक्रम में विभिन्न घरानों के युवा कलाकार अलग-अलग शैलियों में कला की प्रस्तुति देंगे।
इसके अलावा हिन्दुस्तानी गायन व वायलिन वादन की जुगलबंदी भी दर्शकों को आनंदित करेंगी।
लोहड़ी, तिल और रेवड़ी शब्दों के मेल से बना है।
जो समय के साथ बदल कर तिलोड़ी और बाद में लोहड़ी के नाम से पहचाना जाने लगा।
हालांकि, पंजाब के कई इलाकों में इस पर्व को लोही या लोई भी कहा जाता है।
लोहड़ी का संबध दुल्हा-भट्टी की लोककथा से जोड़ा जाता है, जो मुगलों के समय एक बहादुर योद्धा था।
पर्व पर खुशियां बांटने के लिए शहर पूरी तरह से तैयार है।
लोहड़ी की उमंग में जहां रेवड़ी व मुंगफली की खुशबू से मुख्य बाजार महक रहे हैं, वहीं रिश्तों में मिठास भरने के लिए नवविवाहित जोड़े भी काफी उत्साहित हैं।
सात साल से उदिता गोस्वामी के साथ डेटिंग कर रहे निर्देशक मोहित सूरी ने अब उन्हें अपनी दुल्हन बनाने का मन बना लिया है।
उदिता से उनकी पहली मुलाकात 2005 में फिल्म जहर के सेट पर हुई थी।
इसी फिल्म से मोहित ने बतौर निर्देशक अपने करियर की शुरुआत की थी।
हम काफी समय से शादी की योजना बना रहे थे और हमें लगता है कि यही सही समय है।
आने वाले समय में वह अभिनेत्री सोनाक्षी सिन्हा के साथ भी नजर आएंगे।
इससे पहले वह उनके पिता और बिहारी बाबू शत्रुघ्न सिन्हा के साथ काम कर चुके हैं।
सैफ के प्रोडक्शन की अगली फिल्म भी जल्द ही शुरू होने वाली है।
फिल्म में उनकी बहन के ब्वॉयफ्रेंड कुणाल खेमू को बतौर मुख्य अभिनेता लिए जाने की योजना है।
सैफ की अगली फिल्म रेस 2 भी रेस का सीक्वल है।
इसमें उनके साथ जॉन अब्राहम और अनिल कपूर भी हैं।
पांच दिवसीय जयपुर साहित्योत्सव का आज गुरुवार से आगाज होगा।
एशिया के इस सबसे बड़े साहित्यिक महाकुंभ में दुनिया भर से पांच सौ से ज्यादा साहित्यकार, लेखक शामिल होंगे।
आयोजन स्थल डिग्गी पैलेस में पांच अलग-अलग टेंटों में विभिन्न विषय पर चर्चाएं होंगी।
साहित्योत्सव में साहित्यकारों की सुरक्षा को लेकर जयपुर पुलिस कमिशनर बीएल सोनी ने बुधबार को अधिकारियों के साथ बैठक की।
साहित्योत्सव को लेकर पिछले साल की भांति इस बार विवाद के आसार दिख रहे हैं।
गौरतलब है कि पिछले साल लेखक जीत थायिल, रुचिर जोशी, हरि कुंजरू और अमिताव कुमार ने रुश्दी की ’सेटेनिक वर्सेस’ के कुछ अंश पढ़े थे।
इस पर मुस्लिम संगठनों ने मुसलमानों की भावनाएं आहत करने का आरोप लगाया था।
जयपुर मुस्लिम फोरम अध्यक्ष असलम खान ने भी विवादास्पद लेखकों की जयपुर यात्रा का विरोध करने की घोषणा की है।
दूसरी तरफ कुछ हिंदूवादी संगठनों ने समारोह में पाकिस्तानी लेखकों के शामिल होने का विरोध करने की धमकी दी है।
भारतीय जनता युवा मोर्चा जयपुर साहित्योत्सव में आने वाले पाकिस्तानी साहित्यकारों के विरोध में उतर आया है।
मैदान गढ़ी स्थित इंदिरा गांधी राष्ट्रीय मुक्त विश्वविद्यालय कैंपस में बुधवार को लोकनृत्यों की धूम दिखी।
मौका था, इग्नू लेटरेरी एंड कल्चरल फोरम द्वारा आयोजित सांस्कृतिक कार्यक्रम का।
इसमें देशभक्ति और अनेकता में एकता का परिचय देते अलग-अलग राज्यों के लोक गीत और नृत्य पेश किए गए।
कार्यक्रम का आगाज कुलपति प्रोफेसर गोपीनाथ प्रधान ने दीप जलाकर किया।
इस मौके पर गीत व नाटक प्रभाग के निर्देशक एम. राजामनार, इग्नू लिटरेरी एंड कल्चरल फोरम के अध्यक्ष प्रोफसर अवधेश कुमार सिंह, फोरम के संयुक्त सचिव डॉक्टर रश्मि सिन्हा समेत कई अन्य लोग उपस्थित थे।
छात्र संगठन आइसा की पहल पर शनिवार को बाबा खड्ग सिंह मार्ग स्थित अक्षय थिएटर में उन्होंने ‘कौन है ये गुस्ताख’ का मंचन किया।
मंत्रालय के हस्तक्षेप के बाद एनएसडी ने पाकिस्तान नाटक समूह के दोनों शो रद्द कर दिए थे।
ग्रुप ने शनिवार को छह बजे ’कौन है ये गुस्ताख’ का मंचन किया।
नाटक की पटकथा शाहिद नदीम ने जबकि निर्देशन मदीहा गौहर ने कहा कि वह 25 सालों से भारत के अलग-अलग हिस्से में नाटक कर रही हैं।
सलमान खान खुद किसी ब्रांड से कम नहीं है।
एक के बाद एक सुपरहिट फिल्म देने वाले सलमान ने एक और कीर्तिमान अपने नाम कर लिया है।
खबर है कि सलमान ने एक मनोरंजन चैनल के साथ पांच सौ करोड़ रुपये का करार किया है।
नए करार के मुताबिक अगले पांच वर्षो में सलमान की आने वाली सभी फिल्मों को इसी चैनल पर प्रदर्शत किया जाएगा।
सलमान ने इलाज के लिए अमेरिका जाने का कार्यक्रम रद कर दिया है।
इस साल से प्रतिवर्ष आयोजित होने वाला विश्व पुस्तक मेले का पहला संस्करण स्वदेशी-जनजातीय साहित्य और देशज बोलियों और संस्कृति से जुड़े साहित्यों को खास तवज्जो दी जाएगी।
प्रगति मैदान में नेशनल बुक ट्रस्ट द्वारा आयोजित होने वाले इस विश्व पुस्तक मेले का थीम ’स्वदेशी आवाज : भारतीय लोक व जनजातीय साहित्य’ होगा, जिसके तहत इन विलुप्तप्राय बोलियों से जुड़ी सांस्कृतिक, साहित्यिक व कला को बताती गतिविधियां होंगी।
इनके माध्य्म से नई पीढ़ी को इनकी समृद्धता से अवगत कराने का प्रयास किया जाएगा।
पुस्तक मेले के मुख्य आयोजक नेशनल बुक ट्रस्ट के निदेशक एमए सिकंदर ने बताया कि भारत विविध संस्कृतियों का देश रहा है।
इसमें कई भाषा बोलियां अपना अस्तित्व खो चुकी हैं।
यहां प्रतिदिन परिचर्चाएं, फिल्मों की स्क्रीनिंग और देशज कलाकारों के लाइव परफॉरमेंस भी होंगे।
इससे आने वाले युवा पाठक इन संस्कृतियों को करीब से जान सकेंगे।
मैं दिल्ली की रहने वाली हूं।
वहां मैं 11-12 साल से थिएटर कर रही थी।
कॉलेज की पढ़ाई पूरी करने के बाद मेरा मुंबई आना हुआ।
मैं यहां बरी जॉन, जो कि मेरे गुरु हैं, के साथ एक नाटक कर रही थी।
नाटक में मेरा काम देखकर किसी ने दिबाकर बैनर्जी को मेरा नाम सुझाया, जो उस वक्त ’ओए लक्की, लक्की ओए’ बना रहे था।
इस फिल्म में मैं सेकंड लीड में थी।
तब मुझे शूटिंग और कैमरे वगैरह की तकनीकी समझ नहीं थी।
पहली ही फिल्म में मेरे साथ अभय देओल थे, जो तब तक कई फिल्में कर चुके थे।
मैं थोड़ा घबराई हुई थी, यह सोचकर कि वो धर्मेन्द्र जी के भतीजे हैं।
मेरा पहला शॉट दिल्ली में था।
रिंग रोड के पास एक चलती ट्रेन में इसे फिल्माया गया था।
सुरक्षा के काफी इंतजाम थे।
यूं तो ’ओए लक्की, लक्की ओए’ मेरी पहली फिल्म है, लेकिन ’गैंग्स ऑफ वासेपुर’ में मुझे अपनी भूमिका सबसे ज्यादा पसंद है।
इन दिनों प्रेरणा वधावन की ’इस्केरिया’ और संजय लीला भंसाली की ’रामलीला’ की शूटिंग कर रही हूं।
एक बार फिर अनिल शर्मा निर्देशन के मैदान में उतर चुके हैं।
उनकी आगामी फिल्म है ‘सिंह साहब द ग्रेट’।
इस फिल्म में सनी देओल लीड एक्टर हैं।
उन्हें एक ऐसे कलेक्टर का किरदार सौंपा गया है, जो सिस्टम का हिस्सा होते हुए भी उसके खिलाफ लड़ता है।
फिल्म में आज की स्थितियों पर व्यंग्य भी है और एक मीठी सी प्रेम कहानी भी।
अनिल शर्मा विस्तार से बताते हैं, ’मेरी इस फिल्म की कहानी आज के सामाजिक हालातों से निकली है।
जिस तरह की अराजकता आज दिखाई दे रही है, वही कहानी के केंद्र में है।
इस फिल्म में अपनी तरह का आंदोलन दिखाई देगा।
हां, यह पूरी तरह एक एंटरटेनिंग फिल्म होगी।
इसमें स्वस्थ मनोरंजन होगा।
इसकी पूरी शूटिंग भारत में ही होनी है, लेकिन इसे भव्यता से फिल्माया जाएगा।
सब जानते हैं कि अनिल शर्मा के प्रिय अभिनेता सनी देओल हैं।
सनी के साथ वे काफी सहज महसूस करते हैं।
कुछ ऐसा ही हाल सनी का भी है।
अनिल के निर्देशन में काम करना उनके लिए तनावमुक्त रहना है।
दरअसल दोनों का वैचारिक स्तर भी काफी मिलता है।
धरम जी तो हमेशा ही मेरे फेवरेट हीरो रहे हैं।
खैर, सनी को लेकर भी मैंने एक से बढ़कर एक फिल्में बनाई हैं।
मेरे अब तक के निर्देशन कैरियर की सबसे बढ़ी फिल्म गदर एक प्रेमकथा उनके साथ ही है।
फिलहाल अनिल की इस नई फिल्म की शूटिंग भोपाल में शुरू हो चुकी है।
एक्ट्रेस अमृता राव और प्रकाश राज को भी अहम किरदार सौंपे गए हैं।
साठ प्रतिशत फिल्म भोपाल में ही शूट होनी है।
पिच्यासी दिनों में पूरी फिल्म शूट करने की योजना बनाई गई है।
इस फिल्म को पूरा करने के बाद निश्चित रूप से बड़े बजट की फिल्म बनाई जाएगी।
बॉलीवुड में गायकों के अभिनय में आने की परंपरा काफी पुरानी है।
अब सिंगर बाबुल सुप्रियो एक्टिंग में खुद को आजमाने की कोशिश में हैं।
यह बहुत कम लोग जानते हैं कि बाबुल पहले से ही कुछ बांग्ला फिल्मों में काम कर चुके हैं।
लेकिन अब तक हिंदी फिल्म नहीं की थी।
बाबुल अपनी पहली हिंदी फिल्म साइन कर चुके हैं।
छह सौ साल पहले पैदा हुए संत कबीर के पद आज के गायकों को भी लुभाने की ताकत रंखते हैं।
कबीर दास जी के पर्दे के बारे में आभास का कहना है कि उनमें संगीत छिपा हुआ है।
इन पर्दों को किसी भी सुर, लय और ताल में ढाल कर गाया जा सकता है।
और अंतिम सप्ताह में पहुंचने वाले दर्शकों को भी टिकट मिलने की गुंजाइश रहे।
आभास का यह भी कहना है कि उनकी पीढ़ी कबीर के पर्दों को उतना ही पसंद करती है, जितनी कि पिछली पीढ़ी।
’ए वेडनेसडे’ जैसी शानदार फिल्म देने वाले डायरेक्टर नीरज पांडे एक बार फिर ‘स्पेशल छब्बीस’ लेकर हाजिर हैं।
फिल्म एक ज्वेलरी शॉप में आयकर विभाग अधिकारियों के वेश में आए छब्बीस लोगों द्वारा की गई डकैती की सच्ची वारदात पर बनी है।
फिल्म में अक्षय कुमार लीड रोल में हैं।
नीरज पांडे चार साल बाद दूसरी फिल्म कर रहे हैं।
एशिया में थिएटर का महाकुंभ कहे जाने वाले ’भारत रंग महोत्सव’ के पहले ही दिन दर्शकों की अपार भीड़ रही।
कड़ाके की सर्दी के बावजूद भारी तादाद में दर्शक मंडी हाउस में शुरू हुए रंग महोत्सव का रुख करते दिखे।
रविवार की सुबह थिएटर शो के टिकट विंडो पर कई प्रोडक्शन के आगे हाउसफुल के बोर्ड लगे दिखाई दिए।
हालांकि इस साल पूरे फेस्टिवल की टिकट व्यवस्था को तीन श्रेणियों में बांट दिया गया है जिससे शुरुआती दिनों में ही सारे टिकट न बिकें
भारत रंग महोत्सव के दूसरे दिन मंचित होने वाले पांच नाटकों में तीन नाटक पहले ही हाउसफुल थे।
यही नहीं, अगले चार दिनों तक के शो में नौ नाटकों के टिकट रविवार शाम तक सोल्ड आउट घोषित कर दिये गए।
राजधानी में आयोजित हो रहे दिल्ली अंतरराष्‍ट्रीय फिल्म उत्सव से शुक्रवार को पर्दा उठ गया।
सिरीफोर्ट ऑडिटोरियम में आयोजित कार्यक्रम में दक्षिणी दिल्ली नगर निगम की महापौर सविता शर्मा ने फिल्मोत्सव का उद्‍घाटन किया।
जोहरा खुद 100 साल की उम्र पार कर चुकी हैं।
इसके बाद पहले फिल्म 80 मिलियन दिखाई गई।
इसमें अनामिका सिंह की ओर से एक नृत्य भी पेश किया गया।
इस मौके पर बड़ी संख्या में लोग मौजूद रहे।
इसमें पड़ोसी देश पाकिस्तान की 16 फिल्में भी शामिल की गई है।
उन्होंने बताया कि फिल्मोत्सव के दौरान दर्शकों को भारतीय सिनेमा के 100 वर्ष पूरे होने झलक दिखाई देगी।
दिल्ली में 21-27 दिसंबर तक चलने वाला यह फिल्मोत्सव एनडीएमसी सभागार कनॉट प्लेस में किया जाएगा।
इसमें पाकिस्तान, फ्रांस ब्राजील, इजरायल, अमेरीका समेत 32 देशों की फिल्म में छह कैटिगरी में शामिल की गई हैं।
अभिनेत्री शबाना आजमी एवं फिल्म निर्देशिका मीरा नायर को इस वर्ष के पद्मभूषण पुरस्कार दिये गये।
शबाना को सिनेमा में उनके योगदान को देखते हुए न्यूयार्क प्रशासन ने उन्हें सम्मानित किया।
पहली बार किसी भारतीय कलाकार को यह सम्मान दिया गया है।
उन्हें ’सार्टिफिकेट ऑफ स्पेशल कांग्रेसनल रिकगनिशन’ दिया गया।
कन्नड़ थिएटर की वरिष्ठ आर्टिस्ट आर नागरथनम्मा को पद्मश्री से नवाजा गया।
पत्रकारिता के क्षेत्र में उल्लेखनीय योगदान के लिए द वीक की गुंजन शर्मा को पुरस्कार दिया गया।
कर्नाटक की के शैलजा भट्ट को निर्मल ग्रास पुरस्कार से नवाजा गया।
पंजाबी गायिका गुरमीत बावा को संगीत नाटक एकेडमी अवार्ड से सम्मानित किया गया।
बांग्लादेश की फिरोजा बेगम को संगीत के क्षेत्र में उल्लेखनीय योगदान के लिए कोलकाता में ममता बनर्जी ने सम्मानित किया।
अभिनेत्री विद्या बालन को सर्वश्रेष्ठ अभिनेत्री का राष्ट्रीय फिल्म पुरस्कार ’द डर्टी पिक्चर’ के लिए मिला।
यही नहीं, विद्या बालन को ग्रामीण विकास मंत्रालय ने सेनिटेशन इन इंडिया की ब्रांड एंबेसेडर बनाया।
साल के आखिर में वह सिद्धार्थ राय कपूर के साथ वैवाहिक बंधन में भी बंध गई।
अदिति मुखर्जी नॉरमन बोरलॉग पुरस्कार पाने वाली देश की पहली शख्सियत बनीं।
उन्हें वर्ल्ड कूड प्राइज फाऊंडेशन की ओर से फील्ड रिसर्च के लिए यह पुरस्कार दिया गया है।
अभिनेत्री माधुरी दीक्षित को ’दीनानाथ मंगेशकर पुरस्कार’ दिया गया।
माधुरी को इस वर्ष का ’राजकपूर सम्मान’ अवार्ड भी दिया गया।
माधुरी का मोम का पुतला मैडम तुसाद म्यूजियम में लगाकर उन्हें सम्मान दिया गया।
महाराष्ट्र की प्रसिद्ध कवियत्री डॉ. नंदिनी मेहता को निर्मला देशपांडे सम्मान दिया गया।
मुंबई में आयोजित एक समारोह अभिनेत्री सोनम कपूर को फेमिना वुमन अवार्ड से सम्मानित किया गया।
रफी साहब उसूल और जुबान के बड़े पक्के इनसान थे।
उन्होंने अपनी वजह से कभी भी किसी का काम नहीं अटकने दिया।
एक बार संगीतकार लक्ष्मीकांत प्यारेलाल को एक ही दिन पहले पता लगा कि रफी साहब प्रोग्राम के लिए भारत से बाहर जा रहे हैं।
फिर दूसरे दिन सुबह दस बजे से रात को ग्यारह बजे तक उन्होंने पांच-छह गाने रिकॉर्ड किए।
अब्बा उस दिन थककर बिल्कुल निढाल हो गए थे।
संगीत निर्देशक शंकर जी और लता मंगेशकर जी में किसी बात पर अनबन हो गई थी।
लता जी ने उनके साथ काम करना बंद कर दिया था।
रफी साहब ने लता जी को समझा-बुझाकर दोनों का मेल करवाया।
जब रफी साहब ने अपना करियर शुरू किया था, तब उस वक्त उन्हें गाने के पचास से पिचहत्तर रुपये मिलते थे।
लेकिन अपने साथी किशोर कुमार की फिल्म शाबाश डैडी के लिए गाना गाया, तो शगुन के तौर पर बस एक रुपया ही लिया।
सन 1960 सन के शुरू में एक दौर ऐसा आया कि लता मंगेशकर जी ने नाराज होकर रफी साहब के साथ गाना बंद कर दिया।
दोनों ने करीब दो तीन साल तक साथ काम नहीं किया।
फिर संगीत निर्देशक स्वर्गीय जयकिशन ने इन दोनों का मिलाप करवाया।
इस अनबन की वजह गानों की रॉयल्टी थी।
गायक ही गाने में जान फुंकता है।
हमारे घर में रॉयल्टी के मुद्दे पर कई बार बात हुई।
राजकपूर ने जब अपनी दूसरी फिल्म बरसात का निर्माण किया, तब का मुझे अच्छी तरह याद है।
ऐसे ही किसी दिन मुझे राजकपूर का अप्रत्याशित टेलिफोन मिला।
बोले थे वह, ’मेरी फिल्म बॉक्स-ऑफिस की खिड़कियां तोड़ रही है, इस बात से बहरहाल मुझे कोई मतलब नहीं।
मैं सिर्फ यह जानना चाहता हूं कि लिटरेचर और आर्ट की दुनिया के लोगों की उसे लेकर क्या राय है।
उसका इन्तजाम अगर तुम कर सको, तो मैं फौरन लखनऊ आने के लिए तैयार हूं।
उन दिनों उत्तर प्रदेश सरकार के सूचना-निर्देशक थे भगवतीशरण सिंह और उनका कार्यालय तत्कालीन रॉयल होटेल में था।
भगवतीभाई ने उल्लास बहुलता के साथ अपने कमेटी रूप में उस कार्यक्रम को संपन्न करने का निमंत्रण दे डाला।
यथासमय राजकपूर लखनऊ पहुंचे और बरसात-संबंधी वाद-संवाद में इतने शीर्षस्थ व्यक्तियों के सम्मिलित होने पर उनके प्रति अपने आभार व्यक्त किया।
आज के फिल्मकार समझते हैं कि मात्र अपनी सूरत दिखा कर वह सारी दुनिया को जीत सकते हैं।
उनके पहले के युग के फिल्मकार सूरत दिखाने के कायल नहीं थे।
उनकी मान्यता थी कि सूरत से सीरत ज्यादा महत्वपूर्ण होती है।
अभिनेता ओमपुरी पच्चीस सालों के बाद दिल्ली के नाट्‍य प्रेमियों के बीच अभिनय करते दिखेंगे।
अपने इस निर्णय से अभिनेता ओमपुरी भी काफी उत्साहित हैं।
रंगमंच में अपनी वापसी के साथ वह दर्शकों के बीच पहुंचने का इंतजार भी कर रहे हैं।
नाटक का मंचन श्रीराम सेंटर में 19 से 22 दिसंबर तक शाम में किया जाएगा।
उन्होंने बताया कि पंजाब में बचपन के दिनों में वह पंजाबी थिएटरों में अभिनय करते रहे थे।
कॉलेज के एक नाटक के दौरान पंजाब कला मंच के निर्देशकों ने उनके अभिनय को पहचाना था।
पंजाब के हरपाल टीवाना ग्रुप के साथ जुड़े और एनएसडी में ग्रेजुएशन की डिग्री ली।
यहां से मुंबई पहुंचे और वहां फिल्म इंस्टीट्‍यूट, थिएटर और फिर फिल्मों में अभिनय करते रहे।
मुख्य किरदार में ओमपुरी और दिव्या दत्ता दर्शकों के सामने होंगे।
