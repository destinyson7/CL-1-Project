कहते हैं अगर किसी देश और समाज को समझना हो तो वहां की फ़िल्में देखिए।
मोटे तौर पर फ़िल्म की एक झलक में ही आप अपनी संस्कृति का अनुमान लगा सकते हैं।
विश्‍व में हर तरफ़ बदलाव का दौर चलता रहता है।
अब हमारी हिंदी फ़िल्मों को देखिए, कितनी अधिक बदल गई है आज हिंदी फ़िल्मों की दुनिया।
आज हिंदी सिनेमा जिस मोड़ पर आ पहुंचा है वहां तक पहुंचने की उसकी यात्रा काफी पहले ही शुरु हुई थी।
1994 में प्रदर्शित फ़िल्म ‘बैंडिट क्वीन’ ने हिंदी सिनेमा की नई राह और दिशा तय की थी।
शेखर कपूर निर्देशित यह फ़िल्म माला सेन की किताब इंडियाज बैंडिट क्वीनः दि ट्रू स्टोरी ऑफ फूलन देवी पर आधारित थी।
पूरी फ़िल्म उत्तर प्रदेश और मध्य प्रदेश के चंबल घाटी और आस-पास के इलाकों में फ़िल्माई गई थी।
इस फ़िल्म का संगीत पाकिस्तान के प्रसिद्ध गायक उस्ताद नुसरत फतेह अली खान ने दिया था।
इस फ़िल्म में कोई अभिनेता या अभिनेत्री पर्दे पर गाना गाता नजर नहीं आता है।
इस फ़िल्म के संवाद में गालियों की भरमार थी।
‘बैंडिट क्वीन’ टिकट खिड़की (बॉक्स ऑफिस) पर सफल रही थी और उसने कई सारे पुरस्कार जीते थे।
1998 में प्रदर्शित रामगोपाल वर्मा की फ़िल्म ‘सत्या’ हिंदी सिनेमा के इतिहास में मील का पत्थर साबित हुई।
रामगोपाल वर्मा अपनी फ़िल्मों-‘शिवा’ और ‘रंगीला’ की वजह से जम चुके थे और अब उन्हें कुछ नया करना था।
उन्होंने मुंबई के अपराध-जगत पर फ़िल्म बनाने की सोची।
दो करोड़ की इस फ़िल्म ने पंद्रह करोड़ का कारोबार किया था।
पूरी फ़िल्म की शूटिंग मुंबई की असली गलियों और सड़कों पर हुई थी।
इस फ़िल्म का संपादन तब प्रचलित स्टेनबैक मशीन पर नहीं बल्कि डिजिटल एडिटिंग के रुप में किया गया था।
इस फ़िल्म में संदीप चौटा के पार्श्‍व-संगीत (बैकग्राउंड स्कोर) ने लोगों को चौंका दिया था।
फ़िल्मों के कलाकारों में उर्मिला मातोंडकर और चक्रवर्ती के अलावा सारे अभिनेता रंगमंच से कास्ट किए गए थे।
इस फ़िल्म के किरदार और उनके संवाद फ़िल्मी नहीं बल्कि आम बोलचाल की भाषा में थे।
आज के प्रसिद्ध निर्देशक अनुराग कश्यप इस फ़िल्म के दो लेखकों में से एक थे।
वर्ष 2001 में हिंदी सिनेमा ने एक बार फिर से नई करवट ली।
इस सांल प्रदर्शित दो फ़िल्मों, ‘लगान’ और ‘दिल चाहता है’ ने हिंदी फ़िल्मों का व्याकरण और समीकरण दोनों बदल दिए।
उस वक्‍त से आज भी कुछ फिल्मों में संवाद स्टूडियो में डब किए जाते हैं।
2003 में आई निर्देशक राजकुमार हिरानी की पहली फ़िल्म ‘मुन्ना भाई एमबीबीएस’।
इस फ़िल्म के चुटीले मुंबइया संवाद और फ़िल्म में छुपे हुए संदेश ने लोगों को बहुत हंसाया और इस फ़िल्म को बार-बार देखने के लिए प्रेरित किया।
दीवाकर बनर्जी के निर्देशन में बने ‘खोसला का घोसला’ सन् 2006 में प्रदर्शित हुई।
कम बजट में बनी इस फ़िल्म ने इस भ्रांति को तोडा़ कि जनता सिर्फ़ स्टार कास्ट फ़िल्मों को देखना पसंद करती है।
फ़िल्म की कहानी नई थी और इसे हास्य-व्यंग्य के छोंक के साथ मनोरंजक तरीके से बनाया गया था।
मुंबई फ़िल्म उद्योग के लोग ऐसी फ़िल्मों को ‘कंटेंट ड्राविन सिनेमा’ कहते हैं।
इन फ़िल्मों में नई कहानियों और नए विषयवस्तु पर सबसे ज्यादा ध्यान दिया जाता है।
इन फ़िल्मों ने फिर से इस तथ्य को बल दिया कि फ़िल्म का हीरो उसकी स्क्रिप्ट होती है, नामी-गिरामी चेहरे नहीं।
आगे इसी कडी़ में ‘तेरे बिन लादेन’, ‘उडा़न’, ‘फंस गए रे ओबामा’, ‘विक्की डोऩर’, ‘गैंग्स ऑफ वासेपुर’ जैसी फ़िल्में बनीं और खूब सफल रहीं।
हिंदी फ़िल्म उद्योग में दारा सिंह, धमेंद्र, संजय दत्त, सनी देवल और सलमान खान अपने मज़बूत, बलिष्‍ठ शरीर की वजह से हमेशा दर्शकों में लोकप्रिय रहे हैं।
सिक्स पैक ऐब्स बनाकर अपने दर्शकों को लुभाने में अगला नाम जुड़ा शाहरुख खान के दोस्त और प्रतिद्वंदी आमिर खान का।
आमिर ने 2008 में प्रदर्शित अपनी ऐक्शन फ़िल्म ‘गजनी’ के लिए यह अवतार लिया।
यह पहली हिंदी फ़िल्म थी जिसने सौ करोड़ से ज्यादा की कमाई की।
अगले साल 2009 में आमिर की एक और फ़िल्म ‘थ्री इडियट्‍स’ ने इस कीर्तिमान को तोड़ते हुए दो सौ करोड़ से ज्यादा कमाए।
2008 में प्रदर्शित एक विदेशी फ़िल्म ‘स्लमडॉग मिलेनियर’ ने पूरी दुनिया में तहलका मचा दिया।
इस फ़िल्म में मुंबई की झोपड़पट्‍टियों में रहने वाले बच्चों को फ़िल्म में अभिनय करने का मौका दिया गया था।
इस फ़िल्म ने 2009 के अकादमी अवार्ड (ऑस्कर पुरस्कार) में हिंदुस्तान को तीन पुरस्कार दिलाए।
इनके साथ-साथ हिंदी फ़िल्मों में कई और चीज़ें बदलने लगीं।
अब हमारे नायक और नायिका पर्दे पर अपने होठों से गीत गुनगुनाते कम ही दिखाई देते हैं।
आज-कल की फ़िल्मों में गानों से ज्यादा पार्श्‍व संगीत की प्रधानता हो गई है।
अब हिंदी फ़िल्म मुंबई के स्टूडियो में बने-बनाए सेट्‍स में कम और मुंबई से बाहर ज्यादा फिल्माई जाती हैं।
मुंबई से थोडी़ दूर और महाबलेश्‍वर के नजदीक वाई नाम के गांव में ‘गंगाजल’, ‘ओंकारा’, ‘स्वदेश’, ‘दबंग’ जैसी कई फ़िल्मों की ज्यादातर शूटिंग हुई है।
आज की फ़िल्में वास्तविक शहरों और गांवों में फ़िल्माई जाती हैं।
आज की हिंदी फ़िल्मों के कॉस्ट्‍यूम भी अब पुरानी फ़िल्मों जैसे नहीं रहे।
देश के नामी-गिरामी कॉस्ट्‍यूम डिजाइनर अब हिंदी फ़िल्मों के लिए कॉस्ट्‍यूम बनाते हैं।
अगर देश में मनपसंद कॉस्ट्‍यूम नहीं मिले तो अब कॉस्ट्‍यूम डिजाइनर अपनी फ़िल्मों के लिए विदेश जाकर कॉस्ट्‍यूम खरीदते हैं।
इन सब नई चीजों का असर साफ-साफ नजर आता है हिंदी फ़िल्मों की बढ़ रही लागत पर।
शाहरुख खान की ही दो फ़िल्में इस बात का उदाहरण हैं।
2002 में प्रदर्शित उनकी फ़िल्म ‘देवदास’ का बजट पचास करोड़ रुपये था, जबकि 2011 में प्रदर्शित उनकी फ़िल्म ‘रा-वन’ का बजट एक सौ पच्चीस करोड़ रुपये था।
अब आज की फ़िल्में नए-नए तरीके से पैसे कमाती हैं।
अब हिंदी फ़िल्मों में काला धन लगभग गायब हो चुका है।
कितने वर्षों तक आयकर विभाग ने सबसे ज्यादा व्यक्‍तिगत कर चुकाने के लिए हिंदी फ़िल्मी सितारों को सम्मानित किया है।
जब इतने सारे परिवर्तन हुए तो पारंपरिक सिनेमाघर इस बयार से कैसे अछुते रहते।
वो क्या ज़माना था जब हमारी फ़िल्में हफ्तों, महीनों और वर्षों तक सिनेमाघरों में चलती रहती थीं।
अगर फ़िल्म पच्चीस हफ्तों तक सिनेमाघरों में चल गई तो उसे सिल्वर जुबली हिट फ़िल्म कहते थे, पचास हफ्तों का मतलब था गोल्डन जुबली और प्लेटिनम जुबली यानी पचहत्तर हफ्ते।
अशोक कुमार अभिनीत फ़िल्म ‘किस्मत’, रमेश सिप्पी निर्देशित ‘शोले’ और आदित्य चोपडा़ निर्देशित ‘दिलवाले दुल्हनिया ले जाएंगे’ ऐसी ही फ़िल्में हें।
फिर वीडियो पाइरेसी के दौर में हिंदी फ़िल्मों का कारोबार सिमटा 100 दिनों तक।
फिर ये घटकर एक सप्‍ताह रह गया।
और आज तो अगर कोई फ़िल्म शुक्रवार से रविवार के तीन दिनों तक चल गई तो उसे सफल फ़िल्म मानते हैं।
बडे़ और महंगे सितारों ने छुट्‍टियों और त्योहारों पर अपनी फ़िल्में प्रदर्शित करनी शुरु की।
ये खेल सलमान खान ने अपनी फ़िल्म, ‘वांटेड’ के साथ शुरु किया जो ईद के त्योहार पर प्रदर्शित हुई थी और जबर्दस्त सफल रही थी।
इस तरह सलमान खान ने ईद तो अजय अजय देवगन ने दीवाली और आमिर खान ने क्रिसमस पर अपनी फ़िल्म को दर्शकों के सामने लाना शुरु किया।
एकाकार की स्थिति में हम हंसते भी हैं, उदास भी होते हैं और रो भी पड़ते हैं।
यह सिनेमा का जादू है।
गंभीर सिनेमा दर्शकों को पूरी तरह से बांधे रखता है।
यह प्रभावी सिनेमा की एक विशिष्ट पहचान है।
सिनेमा का जादू इतना असरदार होता है कि उसके आधार पर कई बड़े-बड़े निर्णय लिए जाते हैं।
एक ऐसा ही ऐतिहासिक निर्णय लिया- केंद्रीय माध्यमिक शिक्षा बोर्ड ने।
बोर्ड ने परीक्षाओं में विशिष्ट आवश्यकता वाले बच्चों को अतिरिक्त समय देने की घोषणा की।
इतना ही नहीं, सभी बच्चों को प्रश्नपत्र पढ़ने के लिए अतिरिक्त समय देने का प्रावधान भी किया।
इस निर्णय में महत्वपूर्ण भूमिका रही- फ़िल्म ’तारे ज़मीं पर’ की जिसके लेखक थे-अमोल गुप्ते और निर्माता-निर्देशक थे-आमिर ख़ान।
’ब्लैक’, ’इक़बाल’, ’स्टेनली का डिब्बा’, ’थ्री इडियट्स’ कुछ ऐसी ही लीक से हटकर बनाई गई फ़िल्में हैं जिन्होंने शिक्षा-जगत को सहज ही अपनी ओर आकर्षित किया है।
हमारी कक्षाओं में भी ऐसे बच्चे होते हैं जिन्हें किसी-न-किसी तरह की कोई परेशानी होती है।
ऐसे बच्चों की शिक्षा के लिए सरकार को विशेष प्रबंध करने चाहिए।
अजी, सरकार ने प्रबंध तो कर रखे हैं लेकिन इंप्लीमेंट नहीं होते।
जी, आप तो ये बताओ कि इस तरह के बच्चों के साथ किस प्रकार पढ़ाई-लिखाई का काम किया जाए?
इस तरह के बच्चों को अपने परिवार का सहयोग भी मिलना चाहिए।
शिक्षा और सिनेमा के बीच के गहरे रिश्ते की जब भी बात चलती है तो सवाल आता है कि ऐसी कौन-सी चीज़ है जिससे दोनों परस्पर जुड़े हुए हैं।
बहुत विचार मंथन के बाद लगा कि दोनों के बीच की कड़ी है- समाज।
सिनेमा भी समाज के बीच से उभरता है और शिक्षा भी समाज की तमाम तरह की मर्यादाओं से जुड़ी हैं।
शिक्षा का उद्देश्य ही है- सार्थक जीवन जीना।
दरअसल सिनेमा समाज का यथार्थवादी चित्रण करता है, समाज के ज्वलंत मुद्दों को रुपहले पर्दे पर दिखाता है और सवाल उठाता है।
फिर चाहे वह, ’नो वन किल्ड जेसिका’ हो या ’आरक्षण’, ’राजनीति’ हो या ’स्वदेश’, ’पीपली लाइव’ हो या ’एल.ओ.सी.’- सभी फ़िल्में किसी-न किसी सच्चाई को उजागर करती हैं।
शिक्षा जगत और शिक्षा जगत से जुड़ी वास्तविकताओं को भी सिनेमा उजागर कर ही देता है।
फ़िल्म ’तारे ज़मीं पर’ का ईशान अवस्थी एक डिस्लेक्सिक बच्चा है जिसे केवल पढ़ने-लिखने में समस्या आती है अन्यथा वह बहुत सृजनात्मक और संवेदनशील बच्चा है।
वह ठीक से पढ़ नहीं सकता, गणित के सवाल हल करने में भी उसे अच्छी-ख़ासी दिक्कत आती है।
लेकिन चित्रकारी में उसका मन खूब रमता है।
लेकिन उसके माता-पिता और शिक्षक उसकी ’विशिष्ट’ परेशानी से परिचित नहीं हैं।
उनकी अनभिज्ञता का ख़ामियाज़ा भुगतना पड़ता है- ईशान को।
उसे माता-पिता एक बोर्डिंग स्कूल में भेज देते हैं।
जिस उम्र में बच्चे को माता-पिता का स्नेह, देखभाल चाहिए थी उसी उम्र में वह इन सबसे दूर हो जाता है।
जब बच्चे को यह महसूस होता है कि उसके माता-पिता उस पर विश्वास नहीं करते तो बच्चे में असुरक्षा की भावना घर कर जाती है।
अच्छे स्कूल में दाख़िला कराकर, फ़ीस देकर, खाना, कपड़ा और ट्यूशन का प्रबंध कर माता-पिता की ज़िम्मेदारी समाप्त नहीं हो जाती।
बच्चों को अपने परिवार का गुणात्मक समय, विश्वास और भरपूर स्नेह, आत्मीयता की आवश्यकता होती है।
शिक्षकों को यह समझना होगा कि प्रत्येक बच्चा अपने-आप में एक अद्वितीय व्यक्तित्व का स्वामी होता है।
फिल्म ’जब तक है जान’ रिलीज होने से कुछ दिन पहले ही 80 वर्षीय फिल्मकार और ’रोमांस के बादशाह’ के तौर पर पहचाने जाने वाले यश चोपड़ा का रविवार शाम साढ़े पांच बजे मुंबई के लीलावती अस्पताल में निधन हो गया।
एक हफ्ता पहले 14 अक्टूबर को उन्हें डेंगू से पीड़ित होने की वजह से अस्पताल में भर्ती किया गया था।
रविवार शाम उनके निधन की खबर आते ही फिल्म इंडस्ट्री में स्तब्धता छा गई।
सोमवार को दक्षिण मुंबई के चंदनवाड़ी श्मशान घाट में दोपहर 3 बजे उनका अंतिम संस्कार किया जाएगा।
80 वर्ष पूरे होने के अवसर पर अपने जन्मदिन 27 सितंबर को उन्होंने शाहरुख खान से करियर और जीवन पर लंबी बात की थी।
बातचीत के दौरान अपने जीवन के महत्त्वपूर्ण लम्हों को उन्होंने शेयर किया था।
साथ ही उन्होंने यह घोषणा कर डाली थी कि ’जब तक है जान’ उनकी अंतिम फिल्म होगी।
फिल्म बिरादरी के अधिकांश सदस्यों ने ट्विटर और अन्य सोशल नेटवर्क के जरिए अपनी शोक संवेदनाएं जाहिर की हैं।
यश चोपड़ा ने ’धूल का फूल’ (1959) से फिल्म निर्देशन की शुरुआत की।
शुरू में वह बड़े भाई बीआर चोपड़ा के बैनर के लिए फिल्में निर्देशित करते रहे।
1973 में बड़े भाई से अलग होकर उन्होंने यशराज फिल्म्स की स्थापना की।
अपने बैनर के तले ’दाग’ उनकी पहली फिल्म थी।
1995 में बेटे आदित्य चोपड़ा की फिल्म ’दिलवाले दुल्हनिया ले जाएंगे’ की जबरदस्त कामयाबी के बाद उन्होंने यशराज स्टूडियो की स्थापना पर ध्यान दिया।
उनकी अंतिम फिल्म ’जब तक है जान’ अगले महीने 13 नवंबर दीवाली के दिन रिलीज हो रही है।
पुराना किला परिसर में पिछले दिनों सहर कला संस्कॄति व भाषा विभाग दिल्ली सरकार और आर्कियोलॉजी सर्वे ऑफ़ इंडिया के संयुक्त आयोजन की धूम रही।
छह अक्तूबर से शुरू अनन्य नॄत्य समारोह का आगाज भरतनाट्यम से हुआ।
इस समारोह में वरिष्ठ गुरू सरोजा वैद्यनाथन और विदुषी रानी कर्णा नायक के शिष्य-शिष्याओं ने नॄत्य पेश किया।
वहीं युवा मोहिनीअट्टम नॄत्यांगना विजयलक्ष्मी,भरतनाट्यम नॄत्य युगल क्षितिज नांबियार व पार्वति मेनन ने नृत्य पेश किया।
इसके अलावा ओडिशी गुरू बिचित्रनंदन स्वाईं की नॄत्य रचना पेश की गई।
उत्सव के पहले दिन नॄत्य रचना शिवशक्ति पेश की गई।
इस नॄत्य रचना में प्रकॄति पुरूष के सम्मिलन से उत्पन्न पंचभूत जल,अग्नि,पॄथ्वी,आकाश,वायु व शक्ति और ऊर्जा को दर्शाया गया।
समारोह के तीसरे दिन यानी आठ अक्तूबर को मोहिनीअट्टम नृत्यांगना विजयलक्ष्मी और साथी कलाकारों ने नृत्य रचना पर्याप्ती पेश किया।
इसमें देवी दुर्गा के आख्यान के साथ बंगाल की दुर्गा पूजा परंपरा को दर्शाया गया।
समारोह के चौथे दिन बिचित्रनंदन स्वाईं की नृत्य रचना आकर्षण का केन्द्र रही।
उसके नृत्यरचना में परंपरा के साथ एक नयापन और आकर्षण था।
इस प्रस्तुती का मुख्य आकर्षण जयदेव की अष्ट्पदी ’रमते रमते यमुना कुंजन वने’ पर नृत्य रहा।
इन नौ दिनों के दौरान पूरा गुजरात दिन में सुनसान और रात में गरबे से आबाद रहता है।
गरबे में अब डिजाइनर टच आ गया है।
बैले डांस एवं गंगनम स्टाइल का गरबा इस साल ज्यादा लोकप्रिय है।
नौ दिन के लिए गरबा सीखने के लिए लोग हजारों खर्च कर छह-छह महीने पसीना बहाते हैं।
पिछले साल चैंपियन रहे ध्येय मेहता ने बताया कि वे हर साल जून-जुलाई से शुरुआत करते हैं।
हर दिन दो घंटे तथा रविवार को तीन से चार घंटे प्रैक्टिस करते हैं।
डांस अकादमी चलाने वाले राज सिनेचिया कहते हैं गरबा के बंपर प्राइज में स्कुटी,फॉरेन ट्रिप, कैश प्राइज आदि होते हैं।
गरबे के दीवाने सीखने के लिए कोरियोग्राफर पर 10 से 15 हजार रुपए तक खर्च करते हैं।
दिल्ली इंटरनेशनल आर्ट फेस्टिवल में तीस देशों के हजारों कलाकार शिरकत करेंगे।
इस दौरान दिल्लीवालों को विश्‍व कला जगत की पारंपरिक से लेकर समकालीन कला के तकरीबन सभी फॉर्म देखने को मिल सकते हैं।
खास बात यह भी है कि यहां पहुंचने वाले विदेशी कलाकार भारतीय कलाकारों के साथ मिलकर भारतीय शैली में फ्यूजन भी पेश करेंगे।
इसमें भारतीय और पाश्चात्य दोनों ही शैली के थिएटर, साहित्य, फाइन आर्ट, परफॉरमेंस, हास्यकला, कठपुतली यहां तक की सिनेमा का भी लोग आनंद उठा सकते हैं।
इन्हें दिल्ली और एनसीआर स्थित अलग-अलग कला केंद्रों और स्थलों पर आयोजित किया जाएगा।
पाकिस्तान, ईरान, भारत और तुर्की के सूफी गायकों की प्रस्तुति सूफी संगीत प्रेमियों के लिए खास होगी।
दुनियाभर से आए बेहतरीन कलाकारों के बीच हिंदुस्तान के युवा और उभरते कलाकार भी यहां अपना हुनर पेश करेंगे।
हर वर्ष की तरह इस बार भी कोलकाता और आसपास हर गली-सड़क- चौराहे पर स्थित पत्र-पत्रिकाओं के स्टाल शारदीया यानी पूजा विशेषांकों से भर गये हैं।
बांग्ला साहित्य और बांग्ला पत्रकारिता की दुर्गा पूजा मनाने की यह अपनी अनूठी सांस्कृतिक शैली रही है।
इसकी तैयारी बांग्ला पत्र-पत्रिकाएं कई महीने पहले शुरु कर देती हैं।
लेखकों को मार्च-अप्रैल में ही रचना देने के लिए बुक कर लिया जाता है।
कुछ अखबार तो अपने बडे़ उपन्यासकारों को पूजा विशेषांक में लिखने के लिए किसी शांत-मनोरम स्थान पर शानदार अतिथिगृह भी उपलब्ध कराते हैं।
दर‍असल बांग्ला पत्र-पत्रिकाओं का एकमात्र मकसद अपने पाठकों को बेहतर सामग्री उपलब्ध कराना होता है।
बांग्ला के ये पूजा विशेषांक पाठकों की रुचि का ध्यान तो रखते हैं, साथ ही पाठकों की रुचि को उन्होंने बदला भी है।
चालीस साल पहले तक पूजा विशेषांकों में सिर्फ उपन्यास होते थे।
बंगाल के संस्कृतिचेता लोगों के लिए इससे बडा़ उत्सव और क्या हो सकता है कि उन्हें अपने पसंदीदा साहित्य का संकलन बहुत किफायती दामों पर मिल जाता हैं।
इसीलिए हर बांग्लाभाषी परिवार अधिक से अधिक पूजा विशेषांक खरीदना चाहता है, क्योंकि उनके लिए यह साल भर की पाठनीय सामग्री का अनुपम उपहार होता है।
बांग्ला में पूजा विशेषांकों की समृद्ध परम्परा रही है।
बांग्ला में शारदीय विशेषांक की शुरुआत 1928 में आनंद बाजार पत्रिका ने की थी।
अब तक यह परंपरा वटवृक्ष का रूप ले चुकी है।
बांग्ला की लघु पत्रिका ‘प्रसाद’ में छपकर ही महाश्‍वेता देवी का उपन्यास ‘हजार चौरासीर मां’ पहले-पहल चर्चा में आया था।
पुस्तक रूप में वह बाद में आया।
बांग्ला साहित्य की विविध विधाओं के मौजूदा परिदृश्य का आभास भी ये विशेषांक दे जाते हैं।
यह आभास भी मिलता है कि बांग्ला साहित्य की दशा और दिशा क्या है।
बांग्ला पाठकों की जागरुकता और बौद्धिकता असंदिग्ध हैं।
इन पाठकों ने ही पूजा विशेषांकों या शारदीया साहित्य के वैशिष्‍ट्‍य को बचाए रखा है।
बांग्ला के पूजा विशेषांकों ने भी अपनी स्तरीयता व पठनीयता बनाए रखी है।
क्या ऐसा वैशिष्‍ट्‍य दूसरी भारतीय भाषाओं में भी है?
अपनी फिल्मों में रिश्तों और प्रेम को दर्शाने वाले यश चोपड़ा जब हाल में बीमार हुए, तो किसी को आशंका नहीं थी कि वह इतनी जल्दी दुनिया को अलविदा कह देंगे।
वह इंजीनियर की पढ़ाई के लिए लंदन जाने वाले थे।
पासपोर्ट भी बन गया था, लेकिन उन्हें तो रिश्तों का इंजीनियर बनना था, सो वह आ गए सिनेमाई संसार में और बन गए निर्देशक।
उन्होंने एक इंजीनियर की तरह रिश्तों को बारीकी से देखना शुरू किया और गूंथ डालीं रिश्तों में डूबी प्यार की कई कहानियां।
ऐसी कहानियां, जो एक के बाद एक फिल्म के रूप में लोगों के सामने आती रहीं।
चोपड़ा की ’धूल का फूल’, ’वक्त’, ’दाग’, ’दीवार’, ’ त्रिशूल’, ’सिलसिला’ सभी रिश्तों की चाशनी में डूबी कहानियां थीं।
अस्सी की उम्र में एक बार फिर यश चोपड़ा अपनी नई फिल्म ’जब तक है जान’ के साथ निर्देशन की दुनिया में सक्रिय हुए थे।
इस फिल्म के बारे में चर्चा है कि यह यश की फिल्म ’दाग’ का नया रूप होगी।
बंबई आने के बाद जब यश ने फिल्म निर्माण प्रक्रिया देखी, तो उनके मन में भी फिल्मों से जुड़ने की तमन्ना जगी।
एक दिन यश जी ने बीआर चोपड़ा के सामने दिल की बात रखी।
उन्होंने पहले तो समझाया, लेकिन उन्हें लगा कि भाई अपने इरादे से पीछे हटने वाला नहीं है।
इसके बाद बीआर चोपड़ा ने यश को दूसरे निर्देशक के पास भेज दिया।
वह ’एक ही रास्ता’, ’साधना’ और ’नया दौर’ के सहायक निर्देशक रहे।
राष्ट्र कवि रवीन्द्र नाथ टैगोर की प्रभावी लेखनी हो या शांति, परोपकार व दया की मूरत मदर टेरेसा।
दोनों का ही जीवन हमारे लिए प्रेरक व ऊर्जा के भंडार के समान है।
उनके ऊर्जावान जीवन को रंगों के माध्यम से कलाकार ने कैनवस पर बिखेरा है।
केरल के कलाकार परमेश्वर इलांजि की बनाई पेंटिंग की यह प्रदर्शनी दिल्ली के आजाद भवन में आयोजित की गई है।
25 से अधिक पेंटिंग की इस प्रदर्शनी में सबसे ज्यादा प्रभावित करने वाली तस्वीर एक वृक्ष की है।
कलाकार के अनुसार यह पेंटिंग मदर टेरेसा की ममता व स्नेह का प्रतीक है।
प्रदर्शनी में केरल के परंपरागत नौकायन, व खास महिला परिधानों से सजे चित्रों को भी दर्शकों ने काफी पसंद किया।
ऑस्कर अवार्ड विजेता फिल्मकार आंग ली की नई थ्री डी फिल्म ’लाइफ ऑफ पाइ’ से गोवा में अंतरराष्ट्रीय फिल्म फेस्टीवल का उद्घाटन होगा।
कबीर बेदी इस समारोह के मास्टर ऑफ सेरेमनी के तौर पर मेजबानी करेंगे।
मीरा नायर की फिल्म ’द रिलक्टेंट फंडामेंटालिस्ट’ समारोह की समापन फिल्म होगी।
रुमानी फिल्मों के इंजीनियर यश चोपडा़ ने इंटरव्यू के दौरान घोषणा की थी कि ‘जब तक है जान’ उनकी आखिरी फिल्म होगी।
मैं एक अलग और दिल को छू जाने वाली फिल्म बनाना चाहता था।
‘जब तक है जान’ आदित्य का मेरे लिए तोहफा है।
मैंने हमेशा अपने दिल की आवाज को तरजीह दी और मुझे कलाकारों, साथियों व प्रशंसकों से भरपूर प्यार मिला।
अब मुझे ऐसे युवाओं की मदद करनी है, जो अभिनेता, निर्देशक या तकनीशियन बनना चाहते हैं।
इसके अलावा मेरी पत्‍नी को हमेशा मुझसे शिकायत रही है।
इसलिए ज्यादा से ज्यादा समय उनके साथ गुजारना चाहता हूं।
यश चोपड़ा ने कहा कि शाहरुख अकेले ऐसे कलाकार हैं, जिन्होंने मुझसे कभी भी स्क्रिप्‍ट नहीं मांगी।
यहां तक कि जब भी मैं उनको शूटिंग के बाद चेक भेजता था, तो वह कहते थे कि आपने मुझे बहुत कुछ दिया है।
श्रीराम और रावण वस्तुतः हमारे जीवन में चेतना के दो अलग-अलग छोरों और स्तरों का प्रतिनिधित्व करते हैं।
दोनों ही छोर अपने-अपने चरम पर स्थित हैं।
राम जहां चेतना की परम विशुद्ध अवस्था हैं, तो वहीं रावण उसकी अत्यंत प्रदूषित स्थिति।
विजयदशमी का पर्व मूलतः श्रीराम और रावण के माध्यम से पवित्र चेतना का प्रदूषित चेतना पर विजय का पर्व है।
एक विवेकशील प्राणी होने के नाते यह हमारा कर्तव्य बनता है कि हम अपनी समस्त इंद्रियों को अपने संयम में रखें, ताकि उनसे सकारात्मक कार्य कराए जा सकें।
इन्हें उन्मुक्त कर देने का परिणाम स्वयं को रावण में परिवर्तित कर देना होगा, जिसका अंत निश्‍चित है।
श्रीराम अपने संपूर्ण आचरण द्वारा हमें तीन महत्वपूर्ण अनमोल सूत्र देते हैं, जिनके माध्यम से हम अपनी इंद्रियों को वश में रख सकते हैं।
पहला सूत्र है संयम का, दूसरा संघर्ष का तथा तीसरा त्याग का।
‘राम का वनवास’ इन तीनों का सुंदर समन्वय प्रस्तुत करता है, जिसमें उनका जीवन, उनकी भावनाएं और कार्य संयमित हैं।
अयोध्या की राजगद्दी को छोड़ना उनके त्याग तथा तपस्वी जीवन उनके बाह्य एवं आंतरिक संघर्ष को प्रस्तुत करता है।
रावण ठीक उसके विपरीत दिखाई देता है, यही कारण है कि उसका अंत होता है।
दूसरी इंडियन ग्रैंड प्रिक्स में रविवार को होने वाली मुख्य रेस शुरु होने से पहले बॉलीवुड के सुपर स्टार अजय देवगन और सोनाक्षी सिन्हा राष्‍ट्रगान गाएंगे।
सन ऑफ सरदार के प्रचार के लिए अभिनेता अजय देवगन, हीरोइन सोनाक्षी के साथ यहां आएंगे।
अजय के अनुसार वह पिछले कुछ दिनों से अपनी फिल्म सन ऑफ सरदार के पोस्ट प्रोडक्शन में व्यस्त थे।
उन्होंने कहा कि मैं इस खेल का हिस्सा बनकर बहुत खुश हूं।
यह मनोरंजन, एक्शन और जोश का बेहतर तालमेल है।
सोनाक्षी ने कहा कि लड़कियों को तेज कारें बहुत पसंद होती हैं और मैं इस रेस का इंतजार नहीं कर सकती।
एफ-1 लड़कों का खेल है, लेकिन मैं यह साबित कर दूंगी कि लड़कियां भी इस खेल का लुत्फ ले सकती हैं।
माल्या ने कहा कि मुझे याद है जब मैंने पिछले वर्ष अपनी कारों को भारत में तिरंगे के रंगों में सजा हुआ देखा तो मुझे कितना गर्व हुआ था।
यह वह मौका था जिसका सपना मैंने देखा था और देश के लिए खेलों में यह स्वर्णिम क्षण था।
पहली इंडियन ग्रैंड प्रिक्स में टीम ने अंक हासिल कर मुझे और भी खुश कर दिया था।
इस साल मैं उससे बेहतर परिणाम की आशा कर रहा हूं।
मैं चाहता हूं कि इस बार दोनों कार टॉप-10 में आकर टीम के लिए अंक अर्जित करें और भारतीय प्रशंसकों को मुस्कराने का एक मौका दें।
उम्मीद है कि इस बार बुद्ध इंटरनेशनल सर्किट (बीआइसी) में दर्शकों को और ज्यादा आनंद मिलेगा।
उन्होंने कहा आयोजक काफी मेहनत कर रहे हैं।
यहां की सबसे अच्छी चीज है शानदार ट्रैक।
यह दुनिया के सर्वश्रेष्‍ठ रेस ट्रैक में से एक है।
ड्राइवरों को यहां गाड़ी चलाने में मजा आता है।
विजय दशमी के दिन जगह जगह मां दुर्गा की प्रतिमा का धार्मिक विधि विधान के साथ विसर्जन किया गया।
इस अवसर पर लोगों ने मां को विदाई दी।
विसर्जन के समय पूजन स्थल व आसपास के क्षेत्र रंग व गुलाल से रंगे दिखाई दे रहे थे।
इस दौरान महिलाओं का सिंदूर खेल विशेष आकर्षण का केंद्र रहा।
महिलाओं ने एक दूसरे को सिंदूर लगाया।
इस दौरान महिलाओं ने पारंपरिक नृत्य में भी हिस्सा लिया।
‘सन ऑफ सरदार’ को लेकर खासकर उत्तर भारत के फिल्म डिस्ट्रीब्यूटर उत्साहित हैं।
लेकिन यश जी के असामयिक निधन से उनकी फिल्म के प्रति अचानक उत्सुकता बढ़ गई है।
‘जब तक है जान’ के बॉक्स ऑफिस नतीजों पर इसका सकारात्मक असर पड़ना तय है।
विभिन्न मीडिया प्लेटफॉर्म पर यश जी की खबर के साथ उनकी फिल्म के ट्रेलर भी मुफ्त चलाए जा रहे हैं।
लोग यशजी की आखिरी फिल्म देखने सिनेमाघरों में जाएंगे।
दूसरी तरफ, यह भी खबर है कि इस फिल्म के बचे हुए एक गाने को फिल्माने की अब कोई कोशिश नहीं की जाएगी।
टिकटें बुक कर ली गई थीं और शूटिंग शिड्‍यूल तय कर लिए गए थे।
लेकिन उनके देहांत के बाद यशराज फिल्म्स ने तय किया है कि अब यह फिल्म बिना उस गाने के रिलीज की जाएगी।
जब एक कलाकार के मन मे असंतोष है, तब तक उससे आशा की जा सकती है।
संतुष्ट व्यक्ति, भरपेट खाया हुआ व्यक्ति निद्रा मे स्वयं को नष्ट कर सकता है।
यह भूख ही है जो मनुष्य को सक्रिय रखती है।
इतने दशकों बाद भी नरगिस को ’ मदर इंडिया’ के लिए याद किया जाता है।
मीना कुमारी को पाकीजा के लिए याद किया जाता है, नूतन को ’ बंदिनी’ के लिए, शबाना आजमी को ’अंकुर’ के लिए और स्मिता पाटिल को ’वारिस’ के लिए याद किया जाता है।
दरअसल पुरुष केंद्रित भारतीय समाज और सिनेमा मे महिलाओं को केंद्र मे रखकर कम ही काम होते हैं।
सबसे ज्यादा दुखद बात तो यह है कि महिला केंद्रित फिल्मों को महिला दर्शक वर्ग का संबल भी नही मिलता।
आज के दौर मे महिलाएं सीरियल संसार मे डूबी रहती हैं, जो कुरीतियों तथा कुप्रथाओं तथा अंधविश्वास को बढावा देते हैं।
आज के फिल्मकार भी प्रतिभाशाली हैं,परंतु उद्योग के आर्थिक समीकरण उन्हें महिला केंद्रित फिल्म रचने की इजाजत नहीं देंगे।
बाजार की ताकतों को सुंदर महिलाएं लुभावने विज्ञापन के लिए चाहिए।
हिंदी फिल्म इंडस्ट्री में कुछ टर्म हमेशा चलन में रहे हैं।
इनमें से एक है ‘कमबैक’।
अभिनेत्रियों के बारे में यह टर्म अधिक कारगर साबित होता है।
हाल ही में हिट हुई इंगलिश विगंलिश को अभिनेत्री श्रीदेवी की कमबैक फिल्म कहा जा रहा है।
लेकिन, खुद श्रीदेवी ऐसा नहीं मानती हैं।
उनके मुताबिक, इंडस्ट्री का रवैया अभिनेत्रियों को लेकर शुरु से भेदभावपूर्ण रहा है।
एक आम आदमी की तरह हमारा भी जीवन होता है।
मैंने भी अगर ब्रेक लिया तो अपने परिवार के लिए लिया था।
उसके बाद गौरी और आर. बाल्की ने मुझे एक अच्छी पटकथा दी और मुझे लगा कि मैं इसमें फिट हो सकती हूं।
इसी वजह से मैंने फिल्म साइन की।
श्रीदेवी से पहले माधुरी दीक्षित, मनीषा कोईराला, करिश्मा कपूर और रवीना टंडन बॉक्स ऑफिस पर दोबारा किस्मत आजमाकर देख चुकी है।
माधुरी अनिल मेहता निर्देशित फिल्म आजा नच ले में मुख्य किरदार के तौर पर थीं।
फिल्म का संगीत हिट था, लेकिन बॉक्स ऑफिस पर फिल्म को अच्छा रिस्पॉन्स नहीं मिला था।
रवीना टंडन पुरु जगन्नाथ की फिल्म बुड्‍ढा होगा तेरा बाप में बिग बी के अपोजिट नजर आई थीं।
श्रीदेवी की तरह फिल्मों में अपनी वापसी को लेकर सोनाली कहती हैं, मैं तो कभी गई ही नहीं थी।
अगर सक्रिय रहना सिर्फ फिल्मों से जुडा़ होता है तो मुझे इससे कोई मोह नहीं है।
मैंने तो अपना करियर शीर्ष पर छोडा़ था।
मुझे जब काम करना था तब मैंने काम किया और जब मुझे परिवार के साथ रहना था तब मैंने परिवार का साथ दिया।
करीना कपूर की शादी के बाद वापसी को लेकर भी इंडस्ट्री में कयास का दौर शुरु हो चुका है।
कुछ लोग कह रहे हैं करीना कपूर खान बनने के बाद वह पहली ऐसी अभिनेत्री हैं, जिनके नाम के आगे खान शीर्षक लगा है।
ए.आर. कारदार ने सुरैया को शारदा में पहला गीत गाने का अवसर दिया।
संगीतकार श्याम सुंदर ने गांव की गोरी में मोहम्मद रफी को गीत गाने का पहला अवसर दिया।
संगीतकार अनिल विस्वास को लगा कि मुकेश की आवाज कमाल कर सकती है तो उन्होंने पहली नजर फिल्म में उनसे गीत गवाया।
लता मंगेशकर और आशा भोंसले भी गीत गाने लगी थीं, लेकिन इन्होंने सिर्फ मराठी फिल्मों और कोरस में गीत गाए थे।
कुल मिलाकर यही वह समय था जब फिल्मों में गीत-संगीत की सुरीली दुनिया सजी, जो आज तक कायम है।
इन कलाकारों के गाए गीत आज भी लोगों की जुबान पर जवां हैं।
इनसे अलग, यही वह वक्त था जब देश में आजादी की आहट सुनाई देने लगी थी।
कवि प्रदीप के लिखे गीत ’आज हिमालय की चोटी से फिर हमने ललकारा है, दूर हटो ऐ दूनिया वालों हिंदुस्तान हमारा है...’ ने तब तहलका मचा दिया था।
इस दौर में लोगों ने अलग-अलग विषयों वाली फिल्मों को पसंद किया।
रोमांच से भरपूर फिल्में आईं तो कई सामाजिक फिल्में भी।
सोहराब मोदी की सिकंदर को जहां लोगों का बेहद प्यार मिला, वहीं वी. शांताराम की पड़ोसी को भी लोगों ने मन से देखा।
इस समय गायक मुकेश की पहली फिल्म निर्दोष, मधुबाला की बतौर बाल कलाकार वाली पहली फिल्म बसंत आई।
संगीतमय फिल्म तानसेन ने के.एल. सहगल को अच्छी ख्याति दी, वहीं तकदीर के माध्यम से नरगिस का बतौर हीरोइन फिल्मों में आना हुआ।
ज्वार भाटा से दिलीप कुमार और स्टेशन मास्टर से सुरैया ने फिल्मों में इन्ट्री की।
कुछ ऐसी फिल्में भी इस काल में आईं, जिन्हें भारतीय सिनेमा में उल्लेखनीय माना जाता है।
ख्वाजा अहमद अब्बास की कहानी पर नया संसार बनी, जिसकी वजह से वे चर्चा में आए।
फिल्म कंपनी प्रभात के लिए वी. शांताराम ने अंतिम फिल्म बनाई पड़ोसी।
डी. एम. पंचोली की फिल्म खजांची ऐसी फिल्म थी, जिसमें पहली बार पंजाबी लोक धुनों का इस्तेमाल हुआ था।
सफलता के रथ पर सवार कट्रीना कैफ का कॅरियर इन दिनों नई बुलंदियों को छू रहा है।
ईद पर उन्होंने ‘एक था टाइगर’ से धूम मचाई थी, अब दीवाली पर ‘जब तक है जान’ से धमाका करने जा रही हैं।
वह कहती हैं, ‘फिल्म में मैं मीरा का कैरेक्टर प्ले कर रही हूं। `
वह लंदन में रहती है।
वहां उसकी मुलाकात शाहरूख के किरदार समीर आनंद से होती है, जो म्यूजीशियन है।
बाद में वह भारतीय सेना जॉएन करता है।
लंदन में दोनों के बीच प्यार होता है।
मीरा टिपिकल यश चोपड़ा की फिल्मों वाली हिरोइन है।
यह मजबूत, पवित्र, शांत और संजीदा लड़की है।
कॅरियर की मौजूदा रफ्तार से कट्रीना बेहद खुश हैं।
कट्रीना आगे कहती हैं, ‘खुशकिस्मत हूं जो तीनों खान के साथ मैंने काम किया है।
अब यह न पूछें कि कौन सर्वश्रेष्ठ हैं।
‘जब तक है जान’ के बाद ‘धूम 3’ पर पूरा ध्यान केन्द्रित करूंगी।
उसमें ज्यादातर स्टंट मैंने खुद किए हैं।
आपको एक बात बताना चाहूंगी कि मार- धाड़ वाले सीन में ज्यादा ऊर्जा की जरूरत पड़ती है।
अगले प्रोजेक्ट्स के बारे में कट्रीना बताती है, ‘धूम 3’ के बाद मैंने सिर्फ एक ही फिल्म साइन की है।
उसमें मेरे अपोजिट रितिक रोशन हैं।
‘धूम 3 ` की तरह वह भी एक्शन फिल्म है।
मेरा ध्यान सिर्फ बड़ी फिल्मों पर है।
डार्क या रियलिस्टिक फिल्में करने में मेरी कोई दिलचस्पी नहीं है।
बुराई पर अच्छाई की जीत का पर्व विजयादशमी राजधानी में हर्षोल्लास के साथ मनाया गया।
इस मौके पर पीएम, सोनिया के साथ ही राहुल ने भी तीर चलाए।
राजधानी में पहला रावण दहन लालकिले के करीब सुभाष मैदान में शाम छह बजे हुआ।
यहां राष्ट्रपति, उप-राष्ट्रपति, प्रधानमंत्री, केंद्रीय मंत्री कपिल सिब्बल, उप-राज्यपाल तेजेंद्र खन्ना व मुख्यमंत्री शीला दीक्षित भी शामिल हुए।
रावण दहन से पहले सभी गणमान्यों ने राम-लक्ष्मण के स्वरूपों को तिलक लगाया और आरती उतारी।
इसके बाद सबसे पहले मेघनाद, फिर कुंभकर्ण और अंत में दशानन का पुतला जोरदार धमाकों के साथ धू-धू कर जल उठा।
प्रधानमंत्री ने इस मौके पर सफेद कबूतरों को भी आसमान में छोड़ा।
गोवा में नवंबर में होने वाले 43वें अंतरराष्ट्रीय फिल्म फेस्टिवल की तैयारियां शुरू हो गई हैं।
सूचना-प्रसारण मंत्रालय और गोवा सरकार के इस 10 दिवसीय संयुक्त उपक्रम का उद्घाटन 20 नवंबर को गोवा में होगा।
दुनिया भर की कई फिल्मों के अलावा भारत की चुनिंदा फिल्में इस फेस्टिवल में दर्शकों के सामने प्रस्तुत की जाएंगी।
भारतीय पैनोरमा का उद्घाटन असमिया फिल्मकार झानू बरुआ की ’बांधुन’ से होगी।
यह फिल्म 26/11 की घटना के असम में रहने वाले लोगों पर हुए असर पर आधारित है।
इसके अलावा इस बार एक भोजपुरी फिल्म ’देसवा’ को भी भारतीय पैनोरमा की फिल्मों में शामिल किया गया है।
सिनेमा ऑफ द वर्ल्ड खंड के लिए करीब 65 विदेशी फिल्में चुनी गई हैं।
इसके अलावा दुनिया के कई नामी फिल्मकारों की फिल्मों का पुनरावलोकन आयोजित किया जाएगा।
राजधानी में आज से शुरू हो रहे रामलीला महोत्सव में लोगों को रामलीलाओं का मंचन हाईटेक दिखाई देगा।
इसके साथ ही इतने बड़े आयोजनों की सुरक्षा व्यवस्था भी हाईटेक हो गई है।
अब नाइटविजन युक्त सीसीटीवी कैमरे रामलीला परिसरों में होने वाली छोटी से छोटी गतिविधियों पर कड़ी नजर रखेंगे।
राजधानी के रामलीला आयोजक दर्शकों की सुरक्षा के मामले में कोई खतरा मोल लेना नहीं चाहते।
इनकी वजह से रामलीला कमेटियों का कुछ खर्च जरूर बढ़ गया है।
लेकिन सुरक्षा के सामने यह खर्च बौना साबित हो रहा है।
यह कैमरे नाइट विजन युक्त होंगे, ताकि कोई रात के अंधेरे का फायदा उठाकर आतंकी गतिविधियों को अंजाम नहीं दे सके।
नव श्री धार्मिक लीला कमेटी के प्रेस सचिव राहुल शर्मा ने बताया कि हमने अपने पूरे रामलीला पंडाल में डेढ़ दर्जन से ज्यादा सीसीटीवी कैमरे लगवाए हैं।
नाइटविजन के साथ इन कैमरों में अंधेरे में होने वाली गतिविधियां भी रिकॉर्ड हो जाएंगी।
स्थानीय पुलिस के साथ कैमरों का प्रेजेंटेशन हो गया है।
अशोक विहार रामलीला कमेटी फेज-1 के कार्यकारी अध्यक्ष डॉ. महेंद्र नागपाल का कहना है कि सीसीटीवी कैमरे लगवाना बेहद जरूरी हो गया है।
हमारे यहां डेढ़ दर्जन से ज्यादा कैमरे लगवाए गए हैं।
कमानी सभागार में तीन दिवसीय अंतरराष्ट्रीय नृत्य समारोह का आयोजन किया गया।
यह समारोह भारतीय सांस्कृतिक संबंध परिषद द्वारा आयोजित किया गया था।
समारोह के पहले दिन इटली से आईं नृत्यांगना पद्मश्री डॉ. लियाना ओडिसी नृत्य पर थिरकीं तो सभी दर्शक दंग रह गए।
ईरान से आईं सीमा माधवी ने भी भरतनाट्यम पर अपनी कला का जादू बिखेरा।
रूस से आईं अन्य नृत्यांगना ततियाना नागारोवा ने अपनी नृत्य कला से सभी दर्शकों को मोह लिया।
समारोह के अंतिम दिन रूस से आईं अलिसा अफनासायेना व मारगरिटा ने भारतीय नृत्य कला पर नृत्य किया।
अंत में सभी कलाकारों ने समूहबद्ध होकर भारत की सांस्कृतिक पहचान के रूप में नृत्य कला के विभिन्न रूपों को दर्शकों के सामने रखा।
सभी दर्शक इस परफॉर्मेंस से इतने प्रभावित हुए कि करीब तीन मिनट तक तालियों की गड़गड़ाहट से पूरा सभागार संगीतबद्ध हो गया।
आईसीसीआर के डायरेक्टर सुरेश गोयल ने सभी कलाकारों व संगीतकारों को पुष्पगुच्छ देकर सम्मानित किया और सभी को धन्यवाद दिया।
पोलेंड से आईं नृत्यांगना आशा पोनिकियवस्का ने बताया कि भारत में आकर भारतीय नृत्य कला प्रस्त्तुत करना एक बेहद अच्छा अनुभव था।
दिल्ली के मंडी हाऊस स्थित त्रिवेणी कला संगम में आर्ट हेरिटैज प्रदर्शनी की शुरुआत की गई।
एक महीने तक चलने वाली इस प्रदर्शनी में आपको कश्मीर की संस्कृति के अलग-अलग रंग रूपों के दर्शन करने को मिलेंगे।
‘कशीर एंड कश्मीर’ नाम की यह प्रदर्शनी खास कश्मीर की खूबसूरती को ध्यान में रखकर ही बनाई गई है।
अपने चित्रों के माध्यम से उन्होंने प्रकृति और आध्यात्म का सुंदर मेल प्रस्तुत किया है।
इसी के साथ चित्रों में आत्मा और परमात्मा के मिलन को भी बड़ी ही खूबसूरती से कैनवस पर उतारा गया है।
कश्मीर तो वैसे भी अपनी सुंदरता के लिए हमेशा से ही लोगों की चर्चा का विषय रहा है।
कश्मीर के लोगों उनके पहनावे और संस्कृति के बारे में भी आपको बहुत कुछ चित्रों को देखकर पता चल जाता है।
दिल्ली सल्तनत के सर्वाधिक विवादास्पद सुल्तान मोहम्मद बिन तुगलक के जीवन पर आधारित नाटक ‘तुगलक’ का मंचन रविवार से फिरोजशाह कोटला किले में किया जाएगा।
शनिवार को मीडिया के लिए आयोजित विशेष मंचन को मीडियाकर्मियों ने सराहा।
इस नाटक का मंचन 4 नवंबर तक होगा।
इसके बावजूद ऐसे लोगों की कमी नहीं है जो किसी भी कीमत पर टिकट खरीदना चाहते हैं।
साहित्य कला परिषद द्वारा आयोजित इस नाटक का उद्घाटन रविवार को मुख्यमंत्री शीला दीक्षित करेंगी।
पिछले साल भी इसी तर्ज पर ‘अंधा युग’ नाटक का मंचन फिरोजशाह कोटला किले में किया गया था।
इस नाटक को नाट्य प्रेमियों ने खूब पसंद किया था।
नाटक का निर्देशन नाट्य निर्देशक भानु भारती ने किया है चित्रण रंगकर्मी गिरीश कर्नाड का है।
खास बात यह भी है कि इस नाटक को पहली बार तुगलक के ही उत्तराधिकारी फिरोजशाह के किले में मंचित किया जा रहा है।
दर्शकों की प्रतिक्रिया पर नाटक के निर्देशक भानु भारती ने कहा कि हम दर्शकों की जबरदस्त प्रतिक्रिया से अभिभूत हैं।
उन्होंने कहा कि इस प्राचीन किले के बीच खुले आकाश के नीचे अभिनय करना हर कलाकार के लिए जीवन का एक खास अनुभव होगा।
आयोजकों का कहना है कि नाटक के मंचन से एक दिन पहले ही सारे पास खत्म हो चुके हैं।
जसपाल भट्‍टी के निधन से पूरी टीवी इंडस्ट्री सकते में है।
‘उल्टा-पुल्टा’ और ‘फ्लॉप शो’ जैसे शोज पेश करके कॉमेडी के क्षेत्र में उन्होंने मिसाल पेश की।
हिंदी फिल्मों में भी वह सक्रिय रहे।
इन दिनों वह एक पंजाबी फिल्म कर रहे थे ‘पावर कट’।
इस फिल्म से वह बेटे को लॉन्च कर रहे थे।
उन्हें याद करते हुए सब टीवी के बिजनेस हेड अनुज कपूर कहते है, कॉमेडी में एक युग का अवसान हो गया।
वह व्यंग्यात्मक शैली के शहंशाह थे।
शुक्रवार को हमने उनकी याद में सारा दिन दस सेंकड का स्पॉट कार्यक्रम चलाया।
रविवार को हम ‘थैंक्यू जीजाजी’ के बेस्ट एपिसोड टेलीकास्ट करेंगे।
सोनी के ‘कॉमेडी सर्कस’ की जज अर्चना पूरन सिंह कहती हैं, मैं उनके संग एक सीरियल शूट कर चुकी हूं।
कुछ कारणों से वह टेलीकास्ट नहीं हो सका।
वह कमाल के कॉमेडियन थे।
हंसाने के लिए ज्यादा जोर नहीं लगाते थे।
उन्होंने हिंदुस्तान में पहला सोशल सटायर शो किया था।
उनकी आकस्मिक मृत्यु स्तब्ध करने वाली है।
उनकी कमी हमेशा महसूस होगी।
बॉलीवुड में ग्लैमर आइकन बनीं हीरोइनों का कैरियर शादी के बाद घोषित रूप से खत्म ही समझ लिया जाता है।
शादी के बाद हाशिए पर पहुंचने वाली अदाकाराओं की मांग विज्ञापनों की दुनिया या रियलिटी शोज तक सिमट कर रह जाती है।
1993 में बाजीगर से हिट होने वाली काजोल शादी के बाद फना या माई नेम इज खान जैसी इक्का दुक्का फिल्म में आती रही हैं।
लेकिन विज्ञापनों में लगातार बनी हैं।
कुछ समय से वे नॉर सूप, ऑले क्रीम, एल्पेनलिबे कैंडी और व्हर्लपूल की ब्रांड एंबेसेडर के रूप में स्क्रीन पर लगातार दिखाई दे रही हैं।
वहीं एश्‍वर्या राय बच्चन लक्स साबुन और लॉरियल ब्यूटी प्रोडक्ट्‍स की पहचान बनी हुई हैं।
फिल्मों में छोटे रोल के साथ ही कुरकुरे, अशोका अचार और रुह अफ्जा के विज्ञापनों में जूही चावला को देखा जा सकता है।
सोनाली बेंद्रे प्रिल साबुन, सूर्या बल्ब और टयूब और ओमेगा घड़ियों को विज्ञापन के जरिए प्रचारित कर रही हैं।
कुछ ऐसा ही शिल्पा शेट्‍टी के साथ भी है।
राज कुंद्रा के साथ शादी के बाद तो जैसे बॉलीवुड ने उनसे मुंह ही फेर लिया हो।
क्लिनिक ऑल क्लियर एंटी डैंड्रफ शैंपू और ऐसे ही कुछेक विज्ञापनों से वे दर्शकों के सामने बनी हैं।
अब करीना ने भी पिछले दिनों शादी कर ली है।
अब तक तो बेबो के पास निर्माता-निर्देशकों की लाइन लगी रहती थी, अब क्या नजारा बनने वाला है यह तो वक्‍त ही बताएगा।
यह पूरा सीन फिल्म की खूबसूरती बढ़ाता है क्योंकि यह सीन आम आदमी के नज़दीक है।
शादी की उम्र में हर लड़का-लड़की एक सपनों की दुनिया में जीने लगता है।
रानी मुखर्जी भी कल्पनाओं में जी रही है।
वह ऐसा पति चाहती है जो उसके अनुसार हो।
अब उसके मां बाप उसके लिए एक और लड़का चुन लेते हैं।
वो लड़का रानी को पसंद करने लगता है।
रानी मुखर्जी फिल्म में बी.ए. पास है।
फिल्म 1 स्टार से ज्यादा की नहीं है।
विज्ञापन हो या फिल्में, बच्चों को ध्यान में रखकर बाजार की तैयारियां हमेशा जोरों पर रहती हैं।
लेकिन, फिल्मों में जिस तरह का कंटेंट बच्चों के लिए पेश किया जा रहा है, क्या वह बाल मन के लिए सही है?
क्या रा.वन जैसी फिल्मों में बच्चों के लिए जो संवाद या दृश्य रचे गए, वह मानसिक विकृतियों की ओर ले जाने वाले नहीं थे?
हाल में रिलीज हुई एनीमेशन फिल्म अर्जुन के निर्देशक अर्नब चौधरी कहते हैं, इन दिनों एक्शन फिल्मों का दौर है।
फैमिली फिल्में काफी कम बन रही हैं, इसलिए चाइल्ड सेंट्रिक फिल्में देखने को नहीं मिल रही हैं।
पहले जब पारिवारिक फिल्में बनती थीं तो उनमें बच्चों को अहम किरदार इरादतन दिए जाते थे।
हीरो-हीरोइन या परिवार को एकजुट करने में वे निर्णायक भूमिका निभाते थे।
ऐसा नहीं है कि बच्चों पर फिल्में बन ही नहीं रही हैं या फिर कोई काम ही नहीं हो रहा है।
निर्देशक नीला माधब पांडा की फिल्म आई एम कलाम को राष्‍ट्रीय पुरस्कार समेत कई सम्मान मिले थे।
नीला माधब पांडा के मुताबिक, चाइल्ड सेंट्रिक फिल्में न बनने के पीछे हमारी ऑडियंस भी जिम्मेदार है।
लोग शुद्ध रुप से बच्चों पर आधारित फिल्में देखने ही नहीं जाते।
उसमें उन्हें मनोरंजन नहीं दिखता।
कई फिल्मकारों की राय तो यहां तक है कि ऐसी फिल्मों के लिए ऑडियंस ही नहीं है तो हम कया करें?
हम अगर फिल्में बना भी दें तो कोई देखने नहीं जाएगा।
ट्रेड विश्‍लेषक कोमल नाहटा कहते हैं, पिछले साल कई बाल फिल्में आई थीं।
उन्हें समीक्षकों और दर्शकों की वाहवाही भी मिली।
मसलन, चिल्लर पार्टी, आई एम कलाम और स्टेनली का डब्बा।
देश की कुल आबादी में 30 से 40 फीसदी हिस्सेदारी बच्चों और युवाओं की है।
उनको ध्यान में रखकर बनने वाली फिल्मों में अपार संभावनाएं हैं।
इसके लिए समग्र प्रयास की जरुरत है।
सोशल कॉमेंटेटर संतोष देसाई के मुताबिक, हम सत्तर के दशक में नहीं जी रहे, जो उस दौर की फिल्मों की अपेक्षा कर रहे हैं।
आज बच्चों की पहुंच इंटरनेट समेत तमाम संचार माध्यमों तक आसानी से है।
अगर हम फिल्मों में पारिवारिक मूल्य, संस्कृति और संस्कार की बात करें, तो क्या बच्चे दूसरे संचार माध्यमों से मिलने वाली सूचनाओं को नजरअंदाज कर देंगे?
फिल्मों का सीधा संबंध बाजार से है।
वह जिस तरह से छड़ी घुमाएगा, हमारी फिल्में वैसी ही बनती हैं।
जिन लोगों ने बच्चों के दर्द को समझा है या उनके लिए खुद को समर्पित किया है, उनमें अमोल गुप्‍ते का नाम भी आता है।
अमोल मानते हैं कि इतना लंबा काम बच्चों पर करने के बाद भी उन्हें उनके काम का क्रेडिट नहीं मिला है और न ही पब्लिक ने सराहा।
वे कहते हैं, हम बच्चों को बंदर समझते हैं, उनकी भावनाओं को पूरी तरह नजरअंदाज करते हैं।
इसीलिए बच्चों की फिल्मों को भी स्तरहीन मानकर चलते हैं और उनके साथ पिक्चर देखने नहीं जाते।
लिहाजा फिल्मकारों को दोष देना समझ से परे है।
1946 से 1950 वह समय था जब हर तरफ दिलीप कुमार, राजकपूर और देव आनंद का बोलबाला था।
लोग इनकी फिल्मों के दीवाने थे।
वजह साफ थी कि भारत बदल गया था और दर्शक भी बदल गए थे।
दुनिया भर के पढ़े-लिखे लोगों में चार्ली चैप्लिन, ग्रैगरी पैक और मर्लन ब्रांडो खूब चर्चित थे।
भारतीय दर्शकों ने मर्लन ब्रांडो को दिलीप कुमार में, ग्रैगरी पैक को देव आनंद में और राज कपूर में चार्ली चैप्लिन को देखा।
इन तीनों ही कलाकारों ने दर्शकों में अपनी अलग छवि बनाई।
इन तीनों का युग लंबे समय तक साथ चला।
इन पांच वर्षों में दिलीप कुमार की बारह, राजकपूर की अठारह और देव आनंद की सत्रह फिल्में आई थीं।
इन तीनों के अलावा कुछ अन्य सितारों की फिल्में भी लोगों ने पसंद कीं।
उनके भी गीत खूब सुने गए।
इस काल में आने वाली सफल फिल्मों में एक थी धरती के लाल, जिसके जरिए बलराज साहनी का फिल्मों में आना हुआ।
इसमें पहली बार जोहरा सहगल भी दिखी थीं।
डॉक्टर कोटनीस की अमर कहानी वी शांताराम की अच्छी फिल्म थी।
चेतन आनंद को अच्छी ख्याति मिली नीचा नगर से, इस फिल्म ने कान में भारत का मान बढ़ाया।
वाल्मीकि में नारद की भूमिका में राजकपूर दिखे।
नील कमल राजकपूर के साथ मधुबाला की बतौर हीरोइन पहली फिल्म थी।
निर्माता-निर्देशक के रुप में राजकपूर की पहली फिल्म आग इसी काल में आई।
इसी फिल्म से नरगिस के साथ उनकी जोड़ी बनी।
दिलीप कुमार की मेला और शहीद को लोगों ने खूब पसंद किया।
देव आनंद की जिद्‍दी को अच्छी सफलता मिली।
अंदाज में दिलीप कुमार और राजकपूर पहली बार साथ आए।
बरसात आर.के. बैनर की पहली हिट फिल्म साबित हुई।
कमाल अमरोही की महल भारतीय सिनेमा इतिहास की पहली हॉन्टेड मूवी कहलाई।
लता मंगेशकर को पहली बार हिंदी फिल्म आपकी सेवा में में गीत गाने का अवसर मिला, तो आशा भोसले को पहली बार हिंदी फिल्म चुनरिया में।
बहार से वैजयंतीमाला का हिंदी फिल्मों में आना हुआ।
पतंगा ऐसी फिल्म थी, जिसने साबित किया कि कम बजट में भी अच्छी फिल्में बनाई जा सकती हैं।
इसमें श्याम और निगार सुल्ताना की जोड़ी थी।
देव आनंद और सुरैया की जोड़ी वाली अफसर को भी लोगों ने पसंद किया।
राष्‍ट्रीय नाट्‍य विद्यालय में 18 नवंबर से अगले दस दिनों तक बच्चों के लिए बहुत ही खास दिन रहेंगे।
दरअसल एनएसडी की संस्कार रंग टोली अपना 11वां बाल नाटकोत्सव ‘जश्‍न ए बचपन’ का आयोजन करने जा रही है।
यह नाटकोत्सव हर दूसरे साल बड़ी धूमधाम से मनाया जाता है, इसमें सिर्फ बच्चे ही नहीं बड़े थिएटर प्रेमी भी दिलचस्पी दिखाते हैं।
इस बार भी देश के कोने कोने से चुनकर आए बाल रंगकर्मी यहां अपने जबरदस्त अभिनय का प्रदर्शन करेंगे।
नाटकोत्सव की सबसे खास बात यह है कि यहां पहुंच रहे 163 बाल कलाकार बड़े रंगकर्मियों को भी टक्कर देने का जज्बा रखते हैं।
नाटकोत्सव में दो पपेट शो, तीन हिंदी नाटक व अन्य क्षेत्रीय भाषाओं के नाटक होंगे।
महोत्सव का उद्‍घाटन रविवार शाम प्रख्यात अभिनेता डॉ मोहन अगाशे करेंगे।
नाटकोत्सव में हिंदी, बांग्ला, असमिया, कन्नड़, मराठी, मलयालम, नेपाली, मणिपुरी, तमिल, अंग्रेजी भाषा के कुल 17 नाटकों का मंचन किया जाएगा।
क्षेत्रीय भाषाओं के नाटकों पर एनएसडी की निदेशक डॉ अनुराधा कपूर ने कहा कि बच्चों के नाटकों में भाषा बाधा नहीं बनती।
वह बड़े ही आनंद से हर भाषा के नाटकों को देखते और मजा लेते हैं।
फेस्टिवल का मुख्य फोकस विशेष बच्चों का प्रदर्शन है, जिसमें देशभर से चुने गए तीन विशेष बच्चों का ग्रुप हिस्सा ले रहा है।
पिछले साल हमारी खुशी में शामिल हुए राजेश खन्ना भी हमारे साथ नहीं हैं।
पिछले जन्मदिन पर ही मुझे गर्मजोशी से बधाई देने वाले दारा सिंह भी नहीं रहे।
दिलीप साहब के मुताबिक मैं एक और दोस्त एनकेपी साल्वे की कमी महसूस कर रहा हूं जो कि कांग्रेस के दिग्गज नेता थे।
उन्होंने लिखा कि इस साल इतने सारे दोस्त चले गए तो मैं जश्‍न के बारे में सोच भी कैसे सकता हूं?
रोमांस के चितेरे यश चोपड़ा की आखिरी फिल्म ` जब तक है जान ` उनकी प्रतिष्‍ठा के अनुरुप ही है।
दरअसल विशुद्ध कॉमर्शियल फिल्मों की एक परिधि होती है, इस परिधि से बाहर निकलना बहुत बड़ा जोखिम माना जाता है।
जब तक है जान की कहानी में अंतर्निहित तत्व नए तो नहीं हैं, लेकिन उनकी अभिव्यक्‍ति में नवीनता है।
किरदारों का परिवेश नया है, परंतु उनका व्यवहार नया नहीं है।
लंदन में अच्छी नौकरी तलाश कर रहे समर आनंद (शाहरुख) की मुलाकात मीरा (कैटरीना) से होती है, जो कि भारतीय मूल के एक उद्योगपति की इकलौती बेटी है।
कुछ मुलाकातों के बाद वह समर को चाहने लगती है, लेकिन दिक्कत यह है कि इस बीच उसकी मंगनी किसी और के साथ हो जाती है।
जल्द ही मीरा की समझ में आ जाता है कि वह समर के बिना नहीं रह सकती।
इसी बीच एक ऐसी दुर्घटना घट जाती है कि मजबूरी में उसे समर से दूर हो जाना पड़ता है।
यह घटनाक्रम समर के जीवन में भी एक नया मोड़ साबित होती है।
कहानी का नया मोड़ यह है कि एक बार फिर उसके जीवन में लड़की आ जाती है।
अकीरा समर की दिलेरी पर रीझ जाती है और उसे अपना दिल दे बैठती है।
चूंकि कहानी में घटनाक्रमों की बहुतायत है, इसलिए फिल्म अपेक्षाकृत लंबी हो गई है।
बावजूद इसके शाहरुख खान, कैटरीना और अनुष्का शर्मा ने अपनी भूमिकाएं बखूबी निभाई हैं।
खास तौर पर अनुष्का का अभिनय ध्यान खींचता है।
ए.आर.रहमान का संगीत वह जादू नहीं जगा पाया, जिसकी उम्मीद की जा रही थी।
सन ऑफ सरदार एक औसत फिल्म है, जिसमें कुछ घिसे पिटे जुमलों की मदद से हंसाने का उपक्रम किया गया है।
चूंकि इन दिनों दर्शकों को कॉमेडी फिल्में ज्यादा लुभाती दिख रही हैं, इसलिए अजय ने मौके पर चौका मारने की सोची होगी।
खैर, चौका तो वे नहीं लगा पाए हैं, परंतु भागकर कुछ रन जरुर बटोर लिए हैं।
अश्‍विनी धीर के निर्देशन में बनी इस फिल्म की सबसे बड़ी कमजोरी लचर स्क्रिप्ट है।
इतना सब होने के बावजूद भी फिल्म में पर्याप्‍त मनोरंजक क्षण हैं।
फिल्म के केंद्र में रंधावा और संधू दो परिवारों की दुश्मनी है।
इसी दुश्मनी के बहाने हंसी की फुलझड़ियां बिखेरने का काम किया गया है, जो कि खासा चुनौतीपूर्ण था।
रंधावा परिवार का वारिस जस्सी (अजय देवगन) लंदन से अपनी पुश्तैनी जमीन बेचने पंजाब आता है।
इस सफर के दौरान उसकी संधू परिवार की लड़की सुखमीत (सोनाक्षी सिन्हा) से दोस्ती हो जाती है, जो कि जल्द ही प्यार में बदल जाती है।
इधर जिया का भाई बिल्लू (संजय दत्त) जस्सी के खून का प्यासा है, तो उधर प्रेम करने वाले दो युवा दिल एक होने को बेकरार हैं।
ऐसी सिचुएशन में जितने मौके मारपीट के लिए बनते हैं, उतने ही ऊटपटांग हास्य दृश्यों के।
लेकिन दिक्कत यही है कि कॉमेडी की पर्याप्‍त सिचुएशन होने के बावजूद फिल्म को सतही तरीके से आगे बढ़ाया गया है।
दीवाली नाम से सबसे पहले बनी फिल्म 1940 में आई थी।
रंजीत स्टूडियो के तहत बनी इस फिल्म के निर्देशक जयंत देसाई थे।
संगीत था खेमचंद्र प्रकाश का और कलाकार थे माधुरी, मोतीलाल, वासंती, दीक्षित, केसरी और भगवान दादा।
इसी वर्ष एक और फिल्म बनी लक्ष्मी, इसमें भी दीवाली के सीन थे।
पंचोली पिक्चर्स द्वारा निर्मित फिल्म खजांची का निर्माण 1941 में मोती गिडवानी के निर्देशन में हुआ।
इसके संगीत में नया प्रयोग हुआ था।
गायन की पुरानी शैली, गजल, ठुमरी, कव्वाली को छोड़कर फिल्म में पंजाब की लोकधुनों को रखा गया था।
दीवाली को भी फिल्मों में मनचाहे ढंग से निर्माताओं ने खूब दिखाया।
1956 में ए.आर. प्रोडक्शन ने तलत महमूद अभिनीत फिल्म दीवाली की रात का निर्माण किया।
पणजी में इन दिनों चल रहे 43वें भारतीय अंतरराष्ट्रीय फिल्म महोत्सव को आयोजकों ने हिंदी सिनेमा के सौ साल को समर्पित किया है।
हिंदी सिनेमा के सौवें साल में प्रविष्ट होने को वे सभी ऐतिहासिक करार दे रहे हैं।
यह स्वर्णिम अवसर है।
इस बार के समारोह में 20 फीचर और 19 नॉन-फीचर फिल्मों का चयन किया गया है।
यह काम बुद्धदेब दासगुप्ता की अगुवाई वाली चयन समिति ने किया है।
उन्होंने कुल 43 फीचर और 147 नॉन फीचर फिल्मों में से 20 फीचर और 19 नॉन-फीचर फिल्मों का चयन किया है।
इतनी बड़ी तादाद में प्रविष्टियां हमारे लिए उत्साहजनक है।
इसके साथ ही भारतीय सिनेमा के सौ साल के अवसर पर फिल्म इतिहास और इसकी विकास यात्रा को दर्शाती प्रमुख फिल्मों का एक गुलदस्ता भी पेश किया जा रहा है।
उनमें ‘राजा हरिश्चंद्र’, ‘आवारा’, ‘प्यासा’, ‘पाकीजा’, ‘गरम हवा’, ‘शोले’, ‘लगान’ और हालिया प्रदर्शित फिल्म ‘बर्फी’ भी शामिल है।
इसके साथ ही समारोह में 72 देशों की 162 फिल्में दिखाई जा रही हैं।
सूचना एवं प्रसारण सचिव उदय वर्मा के मुताबिक, भारतीय मीडिया और एंटरटेनमेंट इंडस्ट्री 12 फीसदी विकास की दर से बढ़ रही है।
यह 728 अरब रुपए की हो चुकी है।
इस लिहाज सेमनोरंजन, रेवेन्यू और रोजगार- तीनों के लिहाज से सिनेमा उद्योग का पोषण और मार्गदर्शन जरूरी है।
सरकार की ओर से फिल्मों की आर्काइविंग यानी पुरालेखण के लिए 400 करोड़ रुपए वितरित किए गए हैं।
इस बार के लाइफटाइम अचीवमेंट अवार्ड विजेता क्रिस्टॉफ जॉनुसी ने भारतीय सिनेमा की काफी तारीफ की।
उन्होंने कहा, मुझे यहां की मसाला फिल्मों से बहुत प्यार है।
हालांकि यहां के कमर्शियल और सांस्कृतिक सिनेमा के बीच टकराव है।
यह नहीं होना चाहिए।
दोनों के बीच संतुलन साधने की जरूरत है।
सेंसरशिप ग्लोबल प्रॉब्लम है।
ऑस्कर पुरस्कार विजेता रशेल पोकुट्टी के मुताबिक, हिंदी सिनेमा बिल्कुल सही राह पर है।
आज की तारीख में हर किस्म की जेब वाले निर्माताओं के लिए यहां जगह है।
कमर्शियल सिनेमा काफी तेज गति से आगे बढ़ रहा है, लेकिन आज भी ‘शोले’ के प्रतिमान को तोड़ना बाकी है।
दिबाकर बनर्जी ने कहा, तकनीक की प्रगति से सिनेमा पारंपरिक हद से आगे निकल चुका है।
युवा फिल्मकार फीचर फिल्मों के निर्माण में अनावश्यक समय बर्बाद करने के बजाय छोटी फिल्मों के निर्माण में जुट चुके हैं।
फिल्मकार सुधीर मिश्रा चुनिंदा चुनौतियों की ओर ध्यान आकृष्ट करते हैं।
वह कहते हैं, हमें विदेशी मॉडल को अपनाने की जरूरत है।
विदेशों में बनने वाली फिल्मों में जो पैसा लगता है, उसकी अधिकतर फंडिंग संस्थानों के माध्यम से होती है।
उन्हें सरकार से तमाम तरह के सहयोग और रियायत का लाभ मिलता है।
भारत में ऐसा नहीं है।
यहां बनने वाली ज्यादातर फिल्मों में लगने वाला पैसा सीधे डायरेक्टर की जेब से जाता है।
ऐसे में यह सिर्फ बड़े पैसों वाले की जागीर बना हुआ है।
इस एकाधिकार को तोड़ने के लिए सरकार आगे आ रही है।
एनएफडीसी जैसी संस्थाओं को समृद्ध करने और उस जैसी नई संस्थाओं के गठन की सख्त जरूरत है।
कंटेंट के स्तर पर भी काफी काम हो रहा है।
सिनेमा गांवों की ओर लौट रहा है।
लोकगीतों पर आधारित गाने खूब पसंद किए जाने लगे हैं।
यह बहुत बड़ी बात है।
इस बार गोवा फिल्म समारोह में एशियाई अध्यात्म पर आधारित फिल्मों की धूम है।
‘द बुद्धा, लाइट्स ऑफ एशिया’, ‘समसारा’, ‘मिस्टिक ईरान: द अनसीन वर्ल्ड’, ‘द बर्मीज हार्प’, ‘द ग्रेट पिलग्रिम’ जैसी फिल्में इस श्रेणी में दिखाई जा रही हैं।
इस फेहरिस्त में चीन की मशहूर फिल्म ‘कन्फ्यूसियस’ भी शुमार है, जिसके निर्देशक हू मई हैं।
आयोजन समिति के अधिकारियों के मुताबिक, मानवता के संदर्भ में भारतीय अध्यात्म और दर्शन दुनियाभर को एक नई दिशा देता रहा है।
यही वजह है कि हमने इस बार यह सेक्शन शुरू किया।
इस तरह की फिल्में प्रमोट की जानी चाहिए।
अधिकारियों ने बताया, इस बार वर्ल्ड सिनेमा श्रेणी में नामचीन फिल्मकारों की फेहरिस्त काफी लंबी है।
मास्टर क्लास श्रेणी में डेविड वोमार्क, अडूर गोपालकृष्णन, श्याम बेनेगल, रशेल पोकुट्टी, नितिन देसाई जैसी हस्तियों की फिल्में दिखाई जा रही हैं।
यान मार्टेल का उपन्यास ‘लाइफ ऑफ पाई’ देश-विदेश में खूब पढ़ा गया है।
विश्वप्रसिद्ध फिल्मकार आंग ली ने इसी उपन्यास को फिल्म का रूप दिया है।
3डी तकनीक के उपयोग से उन्होंने मार्टेल की कल्पना को पर्दे पर धड़कन दे दी है।
यह फिल्म पाई की कहानी है।
पाई अपने परिवार के साथ कनाडा के लिए समुद्र मार्ग से निकला है।
रास्ते के भयंकर तूफान में उसका जहाज डूब जाता है।
मां-पिता और भाई को डूबे जहाज में खो चुका पाई एक सुरक्षा नौका पर बचा रह जाता है।
उस पर कुछ जानवर भी आ गए हैं।
आखिरकार नाव पर बचे पाई और बाघ के बीच बने सामंजस्य और सरवाइवल की यह कहानी रोमांचक और रमणीय है।
किशोर पाई (सूरज शर्मा) की कहानी युवा पाई (इरफान खान) सुनाते हैं।
उसके जीवन में रिचर्ड पार्कर (रॉयल बंगाल बाघ) के आने के बाद तब्दीली आती है।
आंग ली ने पाई के मन में चल रहे उथल-पुथल को किनारे कर समुद्र यात्रा पर कहानी को केंद्रित किया है।
जहाज डूबने के बाद प्रशांत महासागर में बाघ रिचर्ड पार्कर के साथ बिताए पाई के दिनों को वह मुख्य कथा के रूप में देखते हैं।
कैमरामैन क्लाउडियो मिरांडा का कार्य उल्लेखनीय है।
3डी के प्रभावी उपयोग के लिए यह फिल्म देखी जानी चाहिए।
जेम्स कैमरून के स्टूडियो में ही इसके कंप्यूटर ग्राफिक पर काम हुआ है।
जीव-जंतुओं और खासकर शेर की भाव-भंगिमाओं को दिखाने में कंप्यूटर ग्राफिक टीम की काबिलियत झलकती है।
आंग ली ने अकेले व्यक्ति के साहस और सरवाइवल की इस कहानी में जीवन संघर्ष के साथ हास्य का पुट भी बनाए रखा है।
बाघ रिचर्ड पार्कर और पाई के डर और दोस्ती को उन्होंने लेखक की मदद से अच्छी तरह गढ़ा है।
इरफान युवा पाई के रूप में प्रभावित करते हैं।
किशोर पाई के रूप में सूरज शर्मा का काम भी उल्लेखनीय है।
उन्होंने बीच समुद्र में अपनी जिजीविषा को अच्छी तरह प्रकट किया है।
बॉलीवुड में देखादेखी खूब चलती है।
ड्रेसअप, स्टाइल, परदे पर किरदार, आइटम सांग इन सब में तो हीरोइनों की होड़ हम देख ही चुके हैं।
अब लगता है कि रील लाइफ के अलावा रियल लाइफ में भी हीरोइनें एक दूसरे को कॉपी कर रही हैं।
विद्या बालन को ही देखिए।
हाल ही में करीना कपूर ने शादी रचाई।
अब लगता है कि करीना से ही प्रेरित होकर विद्या बालन भी शादी रचा रही हैं, वह भी प्राइवेट यानी कैमरे की नजरों से बचाकर।
करीना के पतिदेव की तरह ही विद्या के भी भावी पति तलाकशुदा हैं।
विद्या भी कैरियर के चरम पर हैं।
करीना ने भी शादी कैरियर की बुलंदी के दिनों में ही की है।
सुनते हैं उनकी शादी 14 दिसंबर को होनी तय हुई है और इसे बहुत ही साधारण ढंग से आयोजित किया जा रहा है।
हालांकि सबको पता चल चुका है कि शादी तमिल परंपरा के अनुसार मंदिर में की जाएगी और रिसेप्शन मुंबई में होना तय हुआ है।
दूसरे 2010 से उनका नाम यू टीवी के हेड सिद्धार्थ रॉय कपूर से जोड़ा जा रहा है।
ऐसे में विद्या की शादी सिद्धार्थ से होना बड़ी खबर तो है ही।
इसका एक कारण यह भी है कि अगर विद्या के भावी पति यानी 38 साल के सिद्धार्थ रॉय कपूर यू टीवी जैसे बड़े प्रोडक्शन हाउस के सर्वेसर्वा हैं, तो विद्या भी कम नहीं हैं।
हिंदी फिल्मों में 2005 से अपना कैरियर शुरु करने वाली विद्या ने कैरियर के इन सालों में कई प्रतिमान बनाए हैं।
विद्या की डर्टी पिक्चर का किरदार अपने आप में शाहकार बन गया है।
वहीं फिल्म इश्किया में गांव की विधवा के किरदार ने दूसरी हीरोइनों को फैशनेबल और ग्लैमरस के खाके से बाहर आने की हिम्मत दी।
फिल्म कहानी जैसे रोल करके विद्या ने साबित किया है कि एक्शन और सस्पेंस के लिए हीरोइन के किरदार जींस, पैंट या मर्दाने गेटअप के मोहताज नहीं होते।
विद्या के फिल्मों में पदार्पण के कुछ दिनों बाद से ही उन्हें उनकी ड्रेस सेंस और मोटापे के लिए आलोचना का शिकार होना पड़ा था।
विद्या इस आलोचना के चलते कुछ समय तो लड़खड़ाईं, लेकिन फिर उन्होंने खुद पर हमेशा जंचने वाली साड़ी को ही फैशन स्टेटमेंट बना डाला।
अब उनकी तरह हर हीरोइन साड़ी में दिखना पसंद करती है।
विद्या ने साड़ी पहनी, तो डिजाइनर सब्यसाची की साड़ियों को एक और पहचान मिली।
क्योंकि सब्यसाची उनके फेवरिट डिजाइनर हैं।
विद्या ने फिल्मों में बने रहने के लिए मोटापा घटाया नहीं, बल्कि उसे अपनी पहचान बना लिया और मोटापे के बावजूद ग्लैमरस किरदार जीवंत करके दिखाए।
बॉलीवुड में यह परंपरा रही है कि परिवार का कोई सदस्य यदि फिल्मों में कामयाब हो जाए, तो उसके पीछे-पीछे परिवार के अन्य सदस्य भी अपना भाग्य आजमाने में पीछे नहीं रहते।
यदि कोई अदाकारा कामयाब हो जाती है, तो उसकी बहन भी वही मुकाम पाने की कोशिश करने लगती है।
अब जैसे इन दिनों बॉलीवुड में कैटरिना कैफ की बहन इसाबेल की चर्चा जोरों पर है।
जबकि स्टार्स की बहनों के फिल्मी कैरियर को लेकर बॉलीवुड की परंपरा कभी शोला कभी शबनम दिखती है।
काजोल से लेकर कैटरिना तक का फिल्मी इतिहास देखा जाए, तो बॉलीवुड में बहनों के जोड़े में दोनो के हिस्से कामयाबी आई हो, मुश्किल से दिखता है।
शिल्पा शेट्टी का फिल्मी कैरियर 1993 में सफल फिल्म बाजीगर से शुरु हुआ था।
इसके बाद उन्होंने आग, मैं खिलाड़ी तू अनाड़ी, धड़कन, हथियार, रिश्ते, फिर मिलेंगे, दस और मेट्रो जैसी सफल फिल्मों से बॉलीवुड में अपना मुकाम हासिल किया।
वहीं शमिता ने फिल्म मोहब्बतें से अपना कैरियर शुरु किया।
इसके बाद बेवफा और जहर जैसी फ्लॉप फिल्मों ने उन्हें पीछे कर दिया।
कुछ ऐसा हीं हाल ट्विंकल खन्ना की बहन रिंकी खन्ना का भी रहा।
1999 में फिल्म प्यार में कभी-कभी से उनका कैरियर शुरु हुआ।
इसके बाद वह फिल्मों में सपोर्टिंग रोल तक सीमित रह गईं और अंत में एक्टिंग से दूर हो गईं।
बहनों की जोड़ी में करिश्मा और करीना कपूर उल्लेखनीय हैं।
राष्ट्रीय फिल्म पुरस्कार विजेता करिश्मा ने अपना फिल्मी कैरियर प्रेम कैदी से शुरू किया था और राजा हिंदुस्तानी जैसी सुपरहिट फिल्म दर्शकों को दी थी।
इसके अलावा दिल तो पागल है में बेस्ट सपोर्टिंग रोल के लिए भी सम्मानित हो चुकी हैं।
इस तरह से करिश्मा का जादू दर्शकों पर सिर चढकर बोला था, दूसरी ओर करीना भी अपने समय की टॉप की हीरोइनों में शामिल हुई हैं।
इस मामले में करीना अपवाद कही जा सकती हैं।
हालांकि उनकी झोली में अभी भी अपनी बड़ी बहन की तरह कोई भी नेशनल अवॉर्ड नहीं आया है, जबकि करिश्मा को सपोर्टिंग एक्ट्रेस के तौर पर नेशनल अवॉर्ड मिल चुका है।
उम्मीद है कि इसाबेल इन सब छोटी बहनों से सबक लेंगी और वे गलतियां नहीं दोहराएंगी, जो इन बहनों ने की।
उनके लिए सुविधा यह है कि उनकी बड़ी बहन कैटरिना ने अब तक बॉलीवुड में अच्छी छवि और दमदार दोस्त बना लिए हैं।
कुछ तो खास है इस दुनिया में कि ऑनलाइन टैलेंट हंट वेबसाइट तुमभी डॉट कॉम पर यूजर्स की संख्या लाखों में पहुंच चुकी है।
ऐसी ही दूसरी वेबसाइट लाफैंगो डॉट कॉम पर भी दुनिया भर के करीब 10 लाख लोग हर महीने हजारों नए और ओरिजिनल गाने गढते हैं।
इस साइट पर सारेगामापा के सितारे भी मौजूद हैं और म्यूजिकल मुगल एआर रहमान की टीम के सदस्य भी यहां टैलेंट खोजने चले आते हैं।
ऐसी ही है टैलेंट्यूब डॉट कॉम।
कुछ ही महीनों में यहां भी देश के कोने-कोने से हजारों युवा अपना टैलेंट पेश कर चुके हैं।
अमेरिका में रहने वाले भारतीय मूल के देविंदर सिंह ने सात साल पहले टैलेंटथ्रोव डॉट कॉम नाम से एक टैलेंट हंट वेबसाइट बनाने का फैसला किया।
चार साल पहले इसका नाम कर दिया लाफैंगो।
वह बताते हैं, दिन-रात की मेहनत के बाद युवाओं का दिल टूटते देखना, उनका बिलखकर रोना बहुत अखरता था।
गांवों के टैलेंटेड युवा तो हाशिए पर खड़े सिर्फ अपनी बारी का इंतजार ही कर रहे थे।
इसीलिए मैंने ऐसा प्लेटफॉर्म बनाया, जहां पहुंचने के लिए युवाओं को जद्दोजहद न करनी पड़े।
इंडस्ट्री को भी नए जमाने के लिए लेखन के खय्याम साब, संगीत के रहमान साब और एक्टिंग के सलमान खान मिल सकें।
साइट के कई सिंगर्स को स्टेज शो करने का भी मौका मिलता रहता है।
कुछ साल पहले महज एक कंटेस्टेंट रही शर्मिष्ठा अब साइट के लिए मीडिया का काम संभालती हैं।
शर्मिष्ठा को दो एलबम के कॉन्ट्रैक्ट भी मिल चुके हैं, जिसमें एक इंटरनेशनल फिल्म फेस्टिवल में रिलीज भी किया जाएगा।
इसके अलावा, सौरव घोष, देबलीन मुखर्जी, आजम खान और अर्जित मुखर्जी जैसे युवाओं ने भी शंकर महादेवन और सोनू निगम से वाहवाही बटोरी है।
शर्मिष्ठा ने बताया कि एआर रहमान के कुछ साथी भी उनकी साइट के जरिए टैलेंट की खोज में आते हैं।
साइट को डेमोक्रेटिक बनाने के लिए वोटिंग और जज, दोनों को अहमियत दी गई है।
देविंदर बताते हैं, विजेता का चुनाव 75 फीसदी वोटिंग और 25 फीसदी जज के प्वाइंट के आधार पर किया जाता है।
पब्लिक वोटिंग से इंटरनल रैंकिंग सिस्टम के जरिए टॉप के युवाओं को चुना जाता है और अंत में जजों की राय लेकर विजेताओं की घोषणा की जाती है।
टैलेंट हंट वेबसाइट तुमभी डॉट कॉम की शुरुआत की थी बनारस के फिल्म निर्माता एलसी सिंह ने।
कलाकारों से जुड़ने की जरूरत और कला की जुनूनी दुनिया बनाने की कसक से ही तुमभी ने आकार लिया।
वेबसाइट के हेड ऑफ ऑपरेशंस रॉबिन रस्तोगी बताते हैं, यह ऐसे युवाओं का रुपहला पर्दा, मंच और रैंप है जिन्हें टीवी जगह नहीं देता।
यहां न भेदभाव है, न धोखा।
सबको बराबर मौका मिलता रहा है।
यहां दोस्त मिलते हैं, गाइड मिलते हैं और किस्मत चमकाने के उम्दा मौके भी।
तुमभी की सीढियों ने कई युवाओं को उनकी मंजिल तक पहुंचाया है।
दिवाली पर रिलीज होने वाली ’सन ऑफ सरदार’ और ’जब तक है जान’ ने हिंदी फिल्म इंडस्ट्री को राहत दे दी है।
दोनों ने बॉक्स ऑफिस कमाई के दायरे को बढ़ा दिया है।
’सन ऑफ सरदार’ ने पहले दिन 12.5 करोड़ रुपए तो ’जब तक है जान’ ने करीब 17.5 करोड़ रुपए का कारोबार किया।
इससे पहले इंडस्ट्री यह मान कर चल रही थी कि एक दिन दो बड़ी फिल्मों के रिलीज होने से किसी एक को नुकसान होना तय है।
अभी तक सलमान खान की ’एक था टाइगर’ की एक दिन में कमाई का रिकार्ड (32 करोड़ रुपए) है।
बुधवार को इन दोनों फिल्मों का बॉक्स ऑफिस कलेक्शन 40 करोड़ पार होना चाहिए।
निश्चित तौर पर पुराना रिकॉर्ड टूटेगा।
व्यापार शुक्रवार को थोड़ा ढीला पड़ेगा लेकिन शनिवार और रविवार को फिर जोर पकड़ेगा।
लेकिन सोमवार से कलेक्शन गिरना शुरू हो जाएगा।
इंडस्ट्री अभी तक यह मान रही है कि 100 करोड़ के क्लब में ’जब तक है जान’ का पहुंचना ’सन ऑफ सरदार’ के मुकाबले ज्यादा निश्चित है।
दीवाली सही मायनों में दिलवालों का त्योहार है।
हिंदुओं के साथ-साथ यह अन्य धर्मों के लिए भी शुभ दिन माना जाता है।
इसलिए हमारे रील लाइफ सितारे भी इस त्योहार के रंग में सराबोर होने का मौका नहीं छोड़ते।
शाहरुख खान के घर ’मन्नत’ पर हर साल जोरदार पार्टी आयोजित होती है।
शाहरुख कहते हैं, इस बार की दीवाली कई मायनों में अलग है।
यश जी के जाने का गम सालेगा, तो वहीं उनकी कही गई बातें, दीवाली पर उनके साथ बिताए गए पल याद आएंगे।
मेरे लिए दीवाली रोशनी का त्योहार है, जो मन में खुशियों का उजाला भर देती है।
हर दीवाली पर जंपिंग जैक जितेंद्र के घर ताश की महफिल जमती रही है।
इस बार भी वहां कुछ ऐसी ही सूरतेहाल दिखने को मिलेगी।
जितेंद्र के बेटे और अदाकार तुषार कपूर कहते हैं, पापा को हमेशा से इस त्योहार का बहुत क्रेज रहा है।
वे हर दीवाली अपने दोस्तों को घर बुलाते हैं।
मैं और एकता मेजबान की भूमिका में होते हैं।
मुझे ताश खेलना नहीं आता।
इसलिए, मैं इसमें शिरकत नहीं करता।
मिथुन चक्रवर्ती इस दिन पूरे परिवार को अपने हाथों से खाना खिलाने का जिम्मा लेते हैं।
उनके बेटे मिमोह बताते हैं, इस दिन पापा का उत्साह देखते बनता है।
शिल्पा शेट्टी के मुताबिक, मेरे लिए सबसे यादगार दीवाली वह होती है, जो मैं मम्मी-पापा और शमिता के साथ मनाती हूँ।
पटाखे छूटते वक्त हम काफी एंज्वाय करते हैं।
इस खास मौके को अपनी फैमिली के साथ सेलिब्रेट करना मैं सबसे बढ़िया समझती हूँ।
अभिनेत्री अनुष्का शर्मा कहती हैं, इस बार अपनी फिल्म मटरु की बिजली का मन्डोला के प्रमोशन में व्यस्त रहूंगी।
लिहाजा दीवाली मनाने का वक्त निकाल पाऊंगी कि नहीं, यह बता पाना मुश्किल है।
बंगाली ब्यूटी बिपाशा बसु कहती हैं, मेरे यहां इस दिन लक्ष्मी की पूजा होती है।
पटाखे चलाना मुझे पसंद नहीं है।
ताश या जुआ भी पसंद नहीं करती।
वैसे तो मैं कम मिठाई खाती हूं, लेकिन कई बार दीवाली पर यह ज्यादा हो जाता है।
इस साल की बहुप्रतीक्षित फिल्म ’तलाश’ अगले महीने रिलीज होगी।
टीवी की सफल पारी खेलने के बाद वह वापस बड़े पर्दे के सफर पर चल पड़े हैं।
आमिर कहते हैं, ’तलाश’ खालिस सस्पेंस ड्रामा है, लेकिन इसमें कमाल की भावनात्मक कहानी का पुट है।
यह ख्यातिप्राप्त शहरी पुलिस अधिकारी की कहानी पर आधारित है।
एक फिल्मकार की मर्डर मिस्ट्री है इस फिल्म में।
फिल्म की रिलीज डेट बार-बार खिसकी।
इसकी वजह गुणवत्ता थी।
रीमा कागती फिल्म की एडिटिंग बढ़िया तरीके से करना चाहती थीं।
यही वजह रही कि फिल्म काफी पहले बनने के बावजूद अगले महीने रिलीज हो रही है।
आमिर आगे बताते हैं, फिल्म में मेरे संग रानी मुखर्जी, करीना कपूर, नवाजुद्दीन हैं।
तीनों बिल्कुल अलग अवतार में नजर आएंगे।
मैं पुलिस अधिकारी एसएस शेखावत की भूमिका अदा कर रहा हूँ।
वह एक हाई प्रोफाइल केस को सॉल्व करने के मिशन पर है।
वह खुद अपने अतीत के साथ जूझ रहा है।
यह फिल्म शुद्ध रूप से मसाला फिल्म नहीं है।
फिल्म की पृष्ठभूमि में मुंबई छाया हुआ है।
दर्शकों को एक अर्से के बाद मुंबई की पुरानी इमारतें देखने को मिलेंगी।
रानी मेरी पत्नी का रोल प्ले कर रही हैं, जबकि करीना सेक्स वर्कर बनी हैं।
सभी किरदार बड़ी खूबसूरती से गढ़े गए हैं।
फिल्म की कहानी ने आमिर को इंप्रेस किया।
वह बताते हैं, एक दर्शक के तौर पर मुझे इसकी कहानी बहुत पसंद आई।
लेडीज वर्सेज रिकी बहल’ और ’इशकजादे’ में अभिनय के लिए मिली सराहना ने परिणति चोपड़ा का हौंसला बढ़ा दिया है।
अब वह चचेरी बहन प्रियंका चोपड़ा की तरह ही गायकी में भी किस्मत आजमाने जा रही हैं।
प्रियंका के ’सिंगल’ की तरह परिणति भी जल्द ही अपना म्यूजिकल एलबम रिलीज करेंगी।
गायकी की ओर रुझान के बारे में वह कहती हैं, मैं गीत-संगीत से अगाध प्रेम करने वाले परिवार से ताल्लुक रखती हूं।
इस परंपरा को मैं आगे बढ़ाते हुए खुद को गायकी की ओर भी मोड़ने वाली हूं।
स्कूल के दिनों में मैं स्टेज शो में भाग लिया करती थी।
गायकी की ओर मुड़ने से उन्हें अदाकारी प्रभावित होने का जोखिम महसूस नहीं हो रहा है।
विवादों के बारे में भी परिणति कुछ नहीं छिपाती।
वह बताती हैं, जब मेरा नाम जैकी भगनानी और उदय चोपड़ा के साथ जोड़ा जाता है, तो हम हँस पड़ते हैं।
अब तो मुझे ऐसे गॉसिप की आदत पड़ चुकी है।
इन सब बातों से प्रभावित हुए बिना मैंने करियर पर पूरा ध्यान केंद्रित किया है।
सूत्रों के मुताबिक यशराज फिल्म्स के बैनर तले परिणति के मेंटर मनीष शर्मा की अगली फिल्म में भी उन्हें ही लिया गया है।
वहीं करण जौहर भी उन्हें एक फिल्म ऑफर कर चुके हैं।
इस संबंध में आधिकारिक घोषणा का इंतजार है।
इमरान हाशमी की पिछली फिल्मों ने औसत से अधिक बिजनेस किया है।
इस बात से इमरान बहुत खुश हैं।
इमरान बताते हैं, ’रश’ में मेरा किरदार एक क्राइम रिपोर्टर का है।
सैम नामक यह क्राइम रिपोर्टर बहुत ही सीधा-साधा और अपने काम के प्रति समर्पित है।
उसके जीवन में रोज नई घटनाएं होती हैं और रोज नए किरदार आते हैं।
वह अपने करियर को एंजॉय कर रहा होता है कि तभी एक घटना के बाद उसका जीवन बदल जाता है।
मैंने अपराध से जुड़े कई किरदार निभाए हैं, तो अब इन्हें एंजॉय करने लगा हूं।
निजी जिंदगी में हालांकि, कभी मुझे अपराध या अंडरवर्ल्ड का सामना नहीं करना पड़ा।
मेरी कई फिल्में आने वाली हैं।
उनमें से कुछ सीक्वल भी हैं।
पहले भी मैंने कई सीक्वल फिल्मों में काम किया है्।
मुझे लगता है कि कहानी नई है या सीक्वल, इस बात से फर्क नहीं पड़ता।
पैरेलल सिनेमा से उभरे फिल्मकारों में कुछ चूक गए और कुछ छूट गए।
अभी तक सक्रिय चंद फिल्मकारों में एक प्रकाश झा हैं।
’अपहरण’ और ’राजनीति’ के बाद अब वह लेकर आए हैं ’चक्रव्यूह’।
’चक्रव्यूह की पृष्ठभूमि में है नक्सली आंदोलन।
इसकी पृष्ठभूमि में कुछ किरदार रचे गए हैं।
उन किरदारों को पर्दे पर अर्जुन रामपाल, मनोज बाजपेयी, अभय देओल, ईशा गुप्ता, अंजलि पाटिल और ओम पुरी ने निभाया है।
’चक्रव्यूह’ को देखने और समझने की कुंजी अभय देओल हैं।
उन्हें आदिल खान अपने एजेंट के तौर पर नक्सलियों के बीच भेजते हैं।
शुरू में कबीर उनकी मदद भी करते हैं, लेकिन नक्सलियों के साथ रहने पर उन्हें एहसास होता है कि सत्ता के घिनौने स्वार्थ हैं।
आदिवासियों पर सचमुच जुल्म हो रहे हैं।
कबीर पाला पलटता है और इसके बाद ’चक्रव्यूह’ रोमांचक हो जाती है।
समर्पित और प्रतिबद्ध फिल्मकार से उम्मीद रहती है कि वह पॉपुलर सिनेमा में अंतर्निहित मनोरंजन के दबावों के बीच ही कोई नई शैली विकसित करेगा।
प्रकाश झा इसी नई राह और शैली की खोज में दिखाई पड़ते हैं।
उन्होंने फार्मूले का इस्तेमाल अपनी तरह की फिल्मों के लिए किया है।
मनोज बाजपेयी एक बार फिर साबित करते हैं कि वह समकालीन अभिनेताओं में सबसे उम्दा और योग्य हैं।
अर्जुन रामपाल सामान्य है।
ईशा गुप्ता आरंभिक लड़खड़ाहट के बाद संभल जाती हैं।
अंजलि पाटिल चकित करती हैं।
उनमें इंटेनसिटी और एक्सप्रेशन है।
जूही के किरदार को वह विश्वसनीय बनाती हैं।
प्रकाश झा की ’चक्रव्यूह’ समकालीन समाज के कठोर सच को सच्चाई के साथ पेश करती है।
बॉलीवुड में फैशन ट्रेंड बदल रहा है।
अब बॉलीवुड में परिधान आम आदमी और अंतरराष्ट्रीय ट्रेंड्स को ध्यान में रखकर डिजाइन किए जा रहे है।
मशहूर फैशन डिजाइनर रितु कुमार के मुताबिक, पहले के दौर में लोग फैशन को लेकर इतने जागरूक नहीं थे।
इसलिए बड़े पर्दे पर नए डिजाइन का हर परिधान एक नया फैशन ट्रेंड बन जाता था।
आज उन्हीं परिधानों की मांग है, जिनसे आम आदमी अपना जुड़ाव महसूस कर सके।
1960 में आई फिल्म मुगल-ए-आजम के अनारकली सूट हों या फिर 2007 में आई फिल्म जब वी मेट का सलवार-टीशर्ट स्टाइल।
सभी ने आम जनता के दिलों पर राज किया है।
लुमियर भाइयों ने 1895 में पेरिस के ग्रैंड कैफ़े के इंडियन सैलून में पहला फ़िल्म शो किया।
इसके अगले साल भारत में मुंबई के वाटसन होटल में उनका पहला शो हुआ।
भारत की पहली फ़िल्म धुंडीराज गोविंद फालके की `राजा हरिश्चंद्र’ थी जिसका पहला प्रदर्शन तीन मई 1913 को हुआ।
उस समय कोई नहीं जानता था कि भारत एक दिन सबसे अधिक फ़िल्में बनाने वाला दुनिया में दूसरे नंबर का देश बन जाएगा।
`राजा हरिश्चंद्र’ की कहानी सदियों पुरानी है।
ऐसी अनगिनत कहानियां कथावाचकों की बदौलत हज़ारों बरसों से हमारे समाज में जिंदा हैं।
रामकथा और महाभारत कथा के कार्यक्रम आज भी आयोजित किए जाते हैं।
देश में 1913 से लेकर 1921 तक लगभग 75 फ़िल्मों का निर्माण किया गया और यह सब फ़िल्में धार्मिक कथाओं पर ही बनी थीं।
लेकिन रंगबिरंगी लोक परंपराओं और संस्कृतियों के इस देश में सिनेमा एक खूंटे से कब तक बंधा रह सकता था?
इसने जल्दी ही पौराणिक कथाओं से आगे नई मंज़िलों की तलाश शुरु कर दी।
बंगाल उस समय राजनीतिक और सामाजिक बदलाव तथा साहित्य और कला का केंद्र था।
सिनेमा भी बदलाव की इस हवा से अछूता नहीं रह सका।
कोलकाता की एक बांग्ला फ़िल्म कंपनी तेजमाला ने रंगमंच में क्रांतिकारी बदलाव लाने वाले शिशिर भादुड़ी के साथ मिल `अघारे आलो’ बनाई।
इसी दौरान महाराष्ट्र फ़िल्म कंपनी ने `सिंहनाद’ बनाई जिसमें शिवाजी का जीवन और मराठों का गौरवशाली इतिहास दिखाया गया था।
14 मार्च 1931 को पहली भारतीय सवाक फ़िल्म `आलमआरा’ के आने के साथ ही मूक फ़िल्मों का दौर खत्म हो गया।
नाटकीयता से भरपूर `आलम आरा’ में मधुर गानों की भरमार थी।
इस फ़िल्म की सफलता ने भारतीय सिनेमा को एक नए मोड़ पर पहुंचा दिया।
`आलमआरा’ को भारतीय सिनेमा के लिए इसलिए भी महत्वपूर्ण कहा जा सकता है कि इसके बाद प्रेम और सामाजिक मान्यताओं पर फ़िल्में बनने लगीं।
बोलती फ़िल्मों की शुरुआत के साथ ही क्षेत्रीय भाषाओं में फ़िल्म निर्माण में भी तेज़ी आई।
देश के अलग-अलग सूबों में हिंदी, बांग्ला, तमिल और तेलुगू में भी फ़िल्मों का निर्माण होने लगा।
1932 में इन चारों भाषाओं में कुल 27 फ़िल्में बनाई गई।
इंसानियत को शर्मसार करने वाली सदियों से चली आ रही रूढ़ियों के ख़िलाफ़ देश के कई हिस्सों में समाज सुधारक आवाज़ उठा रहे थे।
उसी दौर में 1935 में एक फ़िल्म आई- ‘अछूत कन्या’।
फ़िल्म के निर्माता थे हिमांशु राय और इसमें मुख्य भूमिकाएं अशोक कुमार और देविका रानी ने निभाई थीं।
यह फ़िल्म इसलिए भी महत्वपूर्ण मानी जाती है कि इसने अब तक की सिनेमा की परंपरा को ही नहीं बल्कि सामाजिक रूढ़ियों को भी चुनौती दी।
फ़िल्म की कहानी अछूत लड़की और ब्राह्मण लड़के की प्रेमकथा है।
सिनेमा की इस यात्रा में मील का अगला पत्थर ‘हंटरवाली’ थी।
1936 में बनी इस फ़िल्म की नायिका नाडिया थी।
नाडिया की ‘हंटरवाली’ की छवि इतनी मशहूर हुई कि वह अपने समय की एक आइकॉन बन गई।
महबूब खान ने 1940 में सुरैया, नूरजहां और सुरेन्द्र को लेकर ‘अनमोल घड़ी’ बनाई जो एक त्रिकोणीय प्रेमकथा थी।
यह विषय इतना लोकप्रिय हुआ कि अब भी निर्माताओं की पहली पसंद है।
दूसरे महायुद्ध के बाद 1945 में किस्मत का प्रदर्शन हुआ।
उसे दर्शकों की ज़बर्दस्त सराहना मिली और वह उस समय की सबसे हिट फ़िल्म बन गई।
बोल्ड विषय पर बनी यह फ़िल्म अपने समय से काफ़ी आगे थी।
सिनेमा अब तक मनोरंजन का सबसे लोकप्रिय साधन बन चुका था।
1951 में बनी राजकपूर की ‘आवारा’ एक मास्टरपीस है।
यह फ़िल्म आज़ादी के बाद भारतीय समाज में आई निराशा और बदलावों को प्रभावशाली तरीके से प्रस्तुत करती है।
‘आवारा’ के बाद राजकपूर की लोकप्रियता आसमान छूने लगी।
उनकी कलात्मक प्रस्तुति ने भारतीय सिनेमा पर अपनी अमिट छाप छोड़ी।
पश्चिम में उस समय चार्ली चैपलिन की धूम थी जिनकी मूक फ़िल्में भाषा की दीवार को लांघ कर सबको प्रभावित करती थीं।
इन फ़िल्मों में कामेडी के अलावा सामाजिक संदेश भी होता था।
उनकी इसी शैली को राजकपूर ने अपने ढंग से अपनाया।
‘आवारा’ को देखकर आम आदमी राजकपूर में अपनी छवि देखने लगा।
इस फ़िल्म ने राजकपूर को विदेशों में भी लोकप्रियता दी।
साठ के दशक के बीच में बंगाल में एक नया सिनेमा अपनी आंखें खोल रहा था।
इसके जन्मदाता सत्यजित रे थे जिन्होंने 1955 में ‘पाथेर पांचाली’ बनाई।
‘पाथेर पांचाली’ एक ग़रीब और बदहाल ज़िंदगी की जिजीविषा की कहानी है।
‘पाथेर पांचाली’ को विदेशों में भी सराहा गया और टाइम पत्रिका ने इसे सदाबहार फ़िल्मों की सूची में शामिल किया।
‘पाथेर पांचाली’ के बाद ‘अपराजितो’, ‘अपूर संसार’ और ‘जलसा घर’ जैसी फ़िल्मों ने सत्यजित रे को विश्व के महान फ़िल्मकारों की श्रेणी में ला खड़ा किया।
भारतीय सिनेमा का 100 साल का सफ़र ‘मदर इंडिया’ के ज़िक्र के बिना पूरा नहीं हो सकता।
यह एकेडमी अवार्ड के लिए मनोनीत की जाने वाली भारत की पहली फ़िल्म थी।
‘मदर इंडिया’ ने गांवों की उस तस्वीर को सेल्युलाइड पर उतारा जिसे प्रेमचंद ने अपनी रचनाओं में पेश किया था।
1950 और 1960 के बीच कई महान और क्लासिक फ़िल्में बनीं।
इसी दौरान ‘मुग़ले आज़म’ ने लोकप्रियता से शिखर को चूमा।
शाहज़ादा सलीम और बांदी अनारकली की इस प्रेम कथा को देखने के लिए दर्शकों में होड़ लग गई।
इसी समय हिंदी सिनेमा में एक और चेहरा उभरा जिसका नाम था गुरुदत्त।
गुरुदत्त ने ‘बाज़ी, ‘जाल’ और ‘आरपार’ जैसी फ़िल्मों से शुरुआत की।
मगर ‘प्यासा’ को उनकी सबसे यादगार फ़िल्म माना जाता है।
यह एक ऐसे बेरोज़गार शायर की कहानी थी जिसकी संवेदनाओं की समाज को कोई परवाह नहीं है।
यथार्थवादी फ़िल्मों की जो शुरूआत सत्यजीत रे ने बांग्ला में की थी उसे हिंदी में श्याम बेनेगल ने आगे बढ़ाया।
उन्होंने 1973 में ‘अंकुर’ बनाकर यह साबित कर दिया कि फ़िल्में केवल ग्लैमर और मनोरंजन का घोल नहीं होतीं।
इसके बाद उन्होंने ‘निशांत’ , ‘मंडी’, ‘कलयुग’, ‘आरोहण’ , ‘भूमिका’ और ‘मंथन’ जैसी कई स्मरणीय फ़िल्में बनाई।
सत्तर के दशक में हृषिकेश मुखर्जी और गुलज़ार ने सिनेमा को एक नई ताज़गी दी।
इसी समय `शोले’ का निर्माण हुआ।
`शोले’ दो युवकों की कहानी है जो एक गांव को डाकुओं के जुल्म से मुक्ति दिलाते हैं।
`जाने भी दो यारो’ देश की सड़ी-गली व्यवस्था पर करारी चोट है।
मैं पैसे देने को तैयार हूँ।
आठ आने दो।
आठ आने में तो छ: कबूतर मिलते हैं।
तो ले आओ जाकर चार आने में तीन कबूतर।
अरे! चार आने में क्या, चार रूपये में कहो।
झूठी गवाहियाँ देकर बहुत माल जमा किया है आपने, याद है?
हमने कोई झूठी गवाही नहीं दी।
उसने कबूतर पाले ही इसीलिए हैं, कि वो तुमको तंग करे।
जाने कौन सी घड़ी थी जो तुमने उसके खिलाफ़ गवाही दी थी।
बारह साल की सज़ा काट के आया है, इतनी आसानी से पिंड थोड़ी छोड़ेगा।
तुमने आखिर उसके खिलाफ़ गवाही दी क्यों थी?
अप्पा! आज शाम को बहुत से अमरूद लेके आना, नारंगियाँ भी और अप्पा! गुड़िया भी।
मंगनी हो गई लेकिन गुड़ियों का शौक नहीं गया,चल इधर आ।
तुम यहीं ठहरो, गाड़ी तैयार है।
छोटे मियाँ! कैसे हो?
आपने चुपचाप मंगनी कर ली, हमें बुलाया नहीं, अपने दिलाबर चाचा को याद नहीं रखा।
अमीरन सुबह से गायब है, वो बाहर भइया के साथ खेल रही थी।
मेरी बच्ची कहाँ है? अमीरन कहाँ गई?
तमाम ढूँढ़ डाला कहीं नहीं मिली।
तुम्हें भी पकड़ के लाए हैं?
माँ और बाबू के साथ मेले में गई थी, वहाँ से मुझे पकड़ लाए।
खान साहब को तस्लीम करो।
आज से खान साहब तुम्हें भी गाना सीखाएँगे।
बड़े गुणी उस्ताद हैं, दिल लगा के सीख लोगी तो सारे लखनऊ में नाम हो जाएगा।
सब तुम्हारा गाना सुनने आया करेगें।
मौलवी साहब! कभी-कभी मेरा जी भी चाहता है कि, मैं शेर कहने लगूँ।
हाँ-हाँ जरूर कहा करो, दिल के ज़ज्बात को इज़हार करने का इससे बेहतर तरीका नहीं है।
उमराव! सुनो, तुम्हें खानम बुला रही हैं।
क्यों? खैर तो है?
यह तो तुम उन्हीं से पूछो।
खानम साहिब! आपने मुझे बुलाया।
नहीं तो, किसने कहा?
गौहर मिर्जा ने।
गौहर मिर्जा ने? उसकी तो शक्‍ल भी मैंने दो दिन से नहीं देखी।
उमराव! तुम तो खाना हुसैनी से भी ज्यादा अच्छा बनाती हो, थोड़ा मीठा कम था।
आप यहाँ क्या कर रहे हैं?
आप तो हमें भूल ही गई, भूख बहुत लगी थी सोचा अकेले ही खा लूँ।
ज़रा सा इंतजार नहीं कर सकते थे?
खानम ने तुम्हें माफ़ कर दिया।
अरे, खानम हमें ना माफ़ करतीं तो और क्या करतीं?
मैं ही तो उनके बुढ़ापे का सहारा हूँ।
आपने एक ही महीने में हमें दीवाना कर दिया है उमराव! देखे बिना चैन ही नहीं आता।
अब हम क्या जबाव दें?
आदाब! नवाब साहब देर से आएँगें, आपको बीबी बुला रही है।
ये तो सुबह से ही नवाब सुल्तान साहब के मकान पर गए हुए हैं।
अभी तक आए नहीं, शायद उनकी माँ की तबीयत ज्यादा खराब है।
बेगम! ये कौन हैं?
जैसे मैं जानती ही नहीं, भला इन्हें कौन नहीं जानता है।
जानते हो तो पूछना क्या?
तुमसे कौन बात कर रहा है, मैं तो अपनी बेगम से पूछ रही थी।
भला मेरा मुँह कहाँ है, तुमसे बात करने लायक, तुम बड़ी आदमी हो।
तस्लीम खानम साहिबा!
आइए-आइए, पन्नामल जी दो दिन का कहकर गए थे, पंद्रह दिन का गोता लगा दिया।
आपने सुना नहीं हम बर्बाद हो गए, हमारे घर चोरी हो गई।
कितने का माल चोरी हो गया?
सब कुछ तो लुट गया, अब रहा क्या, दो लाख की ज़ेवरात ले गया।
क्या हमारा ज़ेवर भी चोरी हो गया?
जी नहीं, भगवान का लाख-लाख शुक्र है, कि आपके ज़ेवरात दुकान पर थे, इसलिए बच गए।
आजकल शहर में बहुत चोरियाँ हो रही हैं।
नवाब मलिक आलम के यहां हुई, लाला हरप्रसाद के यहां हुई और अब आपके यहां भी।
अब सुना है, कोई फ़ैज़ अली डकैत है, जो बाहर से आया है।
बीबी! एक बेगम साहिबा मिलने आई हैं आपसे।
कहाँ से आई हैं आप?
क्या बताऊँ, यहाँ और तो कोई नहीं है ना।
यहाँ कौन हैं, आप मैं और यह लोग।
क्या लिख रही हो? नवाब सुल्तान के नाम मोहब्बतनामा।
क्या हम कुछ और नहीं लिख सकती?
तुम्हें कुछ और लिखने का होश ही कहाँ है, सुल्तान के लिए जोगन जो बनी हो।
मुझे तो डर है किसी दिन उनके दरवाज़े जा बैठी, तो क्या होगा?
बहुत चहक रही हो, लगता है नवाब छब्बन साहब का गम कुछ कम हो गया है।
उनका जिक्र ना करो, जब भी उनका नाम आता है, मुझे दुनिया से नफ़रत होने लगती है, खासतौर से अम्मा से।
क्यों, खानम साहब ने क्या किया?
छब्बन साहब की मौत की जिम्मेदार वही हैं, ना वो उस दिन आग लगाती, ना वो मरते।
छब्बन साहब के बाद मुझे कुछ अच्छा नहीं लगता उमराव!
जी चाहता है कोई मुझे मिल जाए और मैं हाथ पकड़ के बैठ जाऊँ।
भई उमराव! अब छब्बन साहब और नवाब सुल्तान का मुकाबला मत करो।
छब्बन में जान दे देने की हिम्मत थी, सुल्तान में इतनी हिम्मत भी नहीं कि वो तुमसे आकर मिल सके।
वो तो बहुत चाहते हैं, मैं ही नहीं मिलती।
बस रहने दो, जब धोखा खाओगी तब मैं पूछूँगीं।
उमराव! तुम्हारे लिए गौहर मिर्जा के पांव और ज़ुबान दोनों घिस गए।
हाय अल्ला, मैंने क्या किया?
किया तो सब कुछ मैंने ही है, नवाब सुल्तान की हवेली के चक्कर लगा-लगा के पांव टूट गए।
वो हज़रत अपनी बीमार अम्माजान की चारपाई पकड़े बैठे थे।
बड़ी मुश्‍किल से जब उनसे मुलाकात हुई तो तुम्हारी बेताबी और मोहब्बत के किस्से सुना-सुना के ज़ुबान घिस गई।
बेगम साहिबा! नवाब साहब बाहर बैठे हैं, आइए।
आदाब! हम यहाँ इस वक्‍त इसलिए आए थे, कि हमारे छोटे भाई की बेटी फातमा ज़वान हो चुकी हैं।
और ये तो आप जानती हैं कि हमारी भतीजी बचपन ही से सुल्तान के लिए मंगी हुई हैं।
मगर हम पहले ही कहलवा चुके हैं कि आपकी भतीजी से सुल्तान का रिश्‍ता हमें मंजूर नहीं।
आपसे तो बहस करना बेकार है, सुल्तान हमारा इकलौता बेटा है, उसकी शादी का फैसला हम करेंगे।
मेरा बच्चा कभी मेरा दिल नहीं दुखाएगा, वो मेरी मर्जी के खिलाफ़ कोई कदम नहीं उठा सकता, वो ऐसा नहीं है।
मेरी इस हालत में अब मुझे और तकलीफ़ें ना दीजिए।
अरे, कोई अच्छी लड़की मिल जाती तो, हम सुल्तान का निकाह फौरन पढ़वा देते, फिर देखते नवाब साहब क्या करते हैं?
इतनी देर में आईं आप?
जब से बिस्मिल्ला गई है, खानम तन्हा घर से निकलने नहीं देती, बड़ी मुश्‍किल से आई हूँ।
आप परेशान लगते हैं।
शायद मैं इस काबिल नहीं कि आपकी परेशानी जान सकूँ।
हमारी परेशानी लफ़्जों में बयां नहीं हो सकती।
आपको आजतक ना समझ पायी, कभी तो लगता हैं, मेरे आपके बीच कोई दूरी नहीं, और कभी लगता हैं मैं आपके दुनिया में खास हद से आगे नहीं बढ़ सकती।
ऐसा क्यों सोचती हो, हमने कभी तुम्हें अपने से अलग नहीं समझा।
तो फिर बात क्यों छुपा रहे हैं?
अब्बाजान ने कभी हमारी खबर नहीं ली, अब अचानक हमारे पीछे पड़ गए हैं कि हम उनकी भतीजी से शादी कर लें।
तो कर लीजिए ना शादी।
अम्माजान इसके सख्त खिलाफ़ हैं, वो नहीं चाहतीं हम अब्बा या उनके खानदान वालों से कोई रिश्‍ता रखें।
कुछ समझ में नहीं आता क्या करें?
जो बेगम साहब कहें वही कीजिए, आप पर उनका ज्यादा हक है।
कुछ दिन पहले जब यहाँ से गुजर रहा था, तब तुम्हें देखा था।
एक बार आने का इरादा भी हुआ, मगर कुछ सोचकर रह गया।
मैं कुछ दिनों के लिए अपने घर जा रहा हूँ।
तुम चलोगी?
खानम किसी के साथ लखनऊ से बाहर नहीं जाने देती।
तो मैं क्या कोई ऐसा वैसा आदमी हूँ क्या? मेरी रियासत है वहाँ?
ज़रा खानम से पूछ लो नवाब साहब!
मैं आपके साथ चलूँगी।
मेरे साथ चलोगी?
हाँ, कोई जाने दे या न जाने दे, मैं जरूर चलूँगी।
कुछ भी करके मुझे यहाँ से ले चलिए, अब मेरा यहाँ दम घुटता है।
कानपुर कब तक पहुँचेंगे?
थक गई क्या?
पहली बार घोड़े पर बैठी हूँ ना।
आओ थोड़ा सुस्ता लेते हैं।
मुझे यकीन नहीं था कि तुम, मेरे साथ चली आओगी।
लखनऊ में मेरा जीना मुश्‍किल था और पता नहीं मेरे दिल ने आपके साथ आने पर क्यों मजबूर कर दिया।
तुम्हें मालूम है, मैं कौन हूँ?
अब यह जानकर क्या करूँगी।
तुम यहीं ठहरो मैं पानी लेकर आता हूँ।
फैज़ अली तुम्हारा कौन था, तुम्हारा फैज़ अली के साथ क्या रिश्‍ता था?
कुछ नहीं।
तुम्हें भगाकर लाया था?
जी नहीं।
अपनी मर्जी से उसके साथ थी?
क्या तुम्हें मालूम था कि फैज़ अली एक डाकू था?
लखनऊ की रहने वाली हो?
उमराव! क्या तुम फैज़ अली के साथ थी।
क्या यह वही उमराव जान हैं जिनका तुम जिक्र किया करती थी?
अम्मा कैसी हैं, लखनऊ कब छोड़ा?
कई बार इरादा हुआ कि खत लिखूँ, लेकिन अम्मा के डर से हिम्मत नहीं हुई।
वो आके फौरन मुझे ले जाएंगी।
राजा साहब अच्छे आदमी हैं?
बहुत, मुझे तो उसी दिन डाकू ठिकाने लगा चुके होते, खुदा राजा साहब को सलामत रखे।
सब डकैतों को पकड़ लिया, तब से उन्हीं के साथ हूँ।
तुम फैज़ अली के साथ कहाँ जा रही थी?
मंजिल का पता होता तो यूँ भटकती ना फिरती।
बिस्मिल्ला! मुझे कानपुर पहुँचा सकती हो?
ऐसा लगता है, मैंने आपको पहले कहीं देखा है?
अज़ीब बात है, मैं भी यही कहने वाली थी।
कहीं तुम अमीरन तो नहीं हो?
मुझे पहचाना? मैं हूँ रामदेई।
अच्छा यह बताओ, नवाब साहब कहाँ हैं?
कलकत्ते गए हुए हैं, आजकल में आ जाएँगे।
अब तुम अपनी सुनाओ।
क्या करोगी सुनके?
खुशी की महफिल है, अच्छी-अच्छी बातें करो।
बेटी! क्या सख्‍त दिल कर लिया, किसी की मोहब्बत ही नहीं रही।
तुम्हारे मौलवी साहब तो तुम्हें याद कर करके तड़पते रहते हैं।
उमराव! हम तुम्हें लेने आए हैं, चलो।
उमराव! तू कहाँ चली गई थी बेटी?
अच्छा, तो इसलिए आप मुझे यहाँ लाई थी?
तुम तो बिल्कुल ही सठिया गई हो, महीनों बाद बच्ची घर में आई और तुम लगी उल-जलूल सुनाने।
तुम दिल छोटा ना करो बेटी! बुआ तो कुछ भी बक देती हैं।
नहीं, मैं लखनऊ में नहीं रहूँगी।
यह मोहरम हमारे साथ गु़ज़ार लो बेटा! फिर जहाँ जी चाहे चली जाना।
बड़ी मोहब्बत जताई जा रही है, जेब खाली है क्या?
सच्चे आशिक के लिए महबूब की मीठी बात ही काफ़ी है।
तुम चली जाओगी तो हमारा क्या होगा, उमराव!
वही जो पिछली बार हुआ।
यह बुढ़िया तुम्हें इतनी आसानी से नहीं जाने देगी और अगर तुम चली भी गई तो वापिस पकड़ में आ जाओगी।
बस एक तरकीब है, किसी से निकाह कर लो।
अपना पैगाम लेकर आए हो?
सच कह रहा हूँ, फायदे में रहोगी, मुझसे शादी करके खानम का जोर तुम पर कम हो जाएगा।
और शादी के बाद क्या होगा, मैं कमाऊँगी और आप खाएँगे, मुझे कुएँ से निकलकर खाई में नहीं घिरना है।
फैज़ाबाद आ गया बीबी, बनारस जाने वाला काफ़िला सबेरे जाएगा, रात यहीं कहीं काटनी होगी।
कुछ तो बताओ बेटी अपने बारे में, कि तुम कौन हो?
क्या बताऊँ कि मैं कौन हूँ?
तुम्हारा असली घर कहाँ है?
असली वतन तो यही है, जहाँ मैं खड़ी हूँ।
क्या तुम, क्या तुम अमीरन हो?
कहाँ चली गई थी तुम?
भैया और अब्बा कहाँ हैं?
अब्बा तो तेरे कबके सिधारे बिटिया!
ऐ मेरे लाल, माँ की नगरी उजाड़ के कौन सी नगरी बसाई अमीरन!
