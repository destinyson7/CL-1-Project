मानव के किसी समाज की संस्कृति वह प्रणाली है जिससे वह अपने जीवन के विविध अंगों में अपनी आत्मा की पूर्णता को पहुँचना चाहती है ।
हमारा अधिकांश जीवन अपनी दैनिक जीविका उपार्जन और हास - परिहास में व्यतीत हो जाता है ।
किसी भी जाति , राष्ट्र अथवा समाज की संस्कृति की विशिष्टताओं को जानने के लिए आपको विशेषतया उनके विश्राम - काल व्यतीत करने के तरीकों का अध्ययन करना है ।
यह अक्सर कहा जाता है कि भारत की संस्कृति आध्यात्मिक और पाश्चात्य संस्कृति भौतिक है , परंतु ऐसा दृष्टिकोण तो केवल बाह्य है ।
भारत की संस्कृति उतनी ही भौतिक है जैसी किसी अन्य देश की संस्कृति थी या है ।
केवल विशेषता इतनी है , जिससे यह अन्य संस्कृतियों से भिन्न है कि यह भौतिक संस्कृति को इस प्रकार आध्यात्मिक वस्त्र पहना देती है कि विदेशियों को यहाँ पर केवल पारलौकिकता ही मिलती है और कुछ नहीं ।
यदि बीच-बीच में मनोरंजन के ऐसे साधन न होते तो संभव है मानव - मात्र के लिए जीवित रहना दूभर हो जाता ।
चौबीसों घंटे कोई भी मानव पेट पालने की चिंता में हाय - हाय करते हुए नहीं फिरता ।
प्राचीन काल में देश की आबादी कम होने , आर्थिक दशा सुगम होने और देश - वासियों की बनावटी मांगें थोड़ी कम होने के कारण उन्हें फुरसत की कमी न थी ।
वे यह फालतू समय अपनी - अपनी रुचि के अनुसार काटते थे ।
क्रमशः मनोरंजन के भिन्न - भिन्न साधनों को केन्द्र मानकर विविध प्रकार के क्रीड़ा - कौतुक , शिल्प - कला और विद्याओं की उत्पत्ति हुई ।
संसार के प्रपंच में फँसे जीव को कहीं भी मानसिक शांति उपलब्ध नहीं होती ।
जब देखिये , वह मृग - जल के पीछे दौड़ रहा है ।
किन्तु मानव का मन भी एक विचित्र तत्व है , जो बहुत देर तक एक ही विषय पर ध्यान जमाये स्थिर नहीं रह सकता ।
एकरूपता से वह उबता जाता है ।
उसे हरा - भरा बनाये रखने के लिये परिवर्तन आवश्यक होता है ।
स्थिति के परिवर्तन से जीवन की एकरूपता में कुछ भिन्नता , कुछ विलक्षणता आ जाती है ।
इस प्रकार मानव - जीवन की परिपाटी चलती रहती है ।
जीवित रहने के लिये आवश्यक है कि वह अपना स्वास्थ्य बनाये रखे तथा संवेगों एवं मानसिक शक्तियों को विकसित करे ।
अंग्रेजी की एक लोकोक्ति है कि स्वस्थ शरीर में ही भला - चंगा मन होना संभव है ।
संस्कृत में एक लोकोक्ति है , जिसका भावार्थ है कि लोगों की रुचि भिन्न - भिन्न प्रकार की होती है ।
मानव - मात्र के स्वभाव में थोड़ी - बहुत विलक्षणता होने के कारण प्रत्येक के खान - पान , रहन - सहन , वस्त्र - आभूषण , इत्यादि में थोड़ी - बहुत पृथकता होती है ।
इस प्रकार आधुनिक काल के आमोद - प्रमोद की विशिष्टता यह है कि वह किसी ध्येय को सामने रखकर किया जाता है ।
भले ही विद्यार्थी और श्रमिकों की निगाह से उद्देश्य छिपा कर रखा जाय ।
परन्तु प्राचीन काल के मनोविनोद की विशिष्टता यह थी कि उसमें आजकल की तरह कोई पुछल्ला नहीं जोड़ा जाता था ।
जब आनंद करने का अवसर आता , तब लोग दिल खोल कर आनंद मनाते ।
अपने हृदय में निहित संवेगों को सशक्त बना रखने के लिये लोग घर में पशु - पक्षी भी पालते थे ।
सामाजिकता के सुख का अनुभव करने के लिये जलसे किये और जुलूस निकाले जाते थे ।
मानव - जाति के इतिहास के उस युग में मनोरंजन का मुख्य ध्येय इन्द्रियों की स्वाभाविक माँगों की परितृप्ति और प्राण - रक्षा था ।
उन दिनों के समाज में गण - भोज इसलिये इतना लोकप्रिय था , क्योंकि उससे भूख - प्यास दोनों तत्काल के लिये शांत हो जाती थी ।
उसी प्रकार उन दिनों के विधि - विधान में स्नान का महात्म्य इतना अधिक दिया गया है , क्योंकि इससे तत्काल मन को शान्ति और शरीर को स्वच्छता प्राप्त होती है ।
इस प्रकार आदिम - काल के मानव मनोविनोद के साधनों के द्वारा वास्तविक जीवन की कठिनाइयों को सुलझाने की शिक्षा प्राप्त करते थे ।
पान - भोजन और निवास - स्थान संबंधित समस्याओं का समाधान होने पर ज्यों - ज्यों उसे अवकाश और स्वातंत्र्य प्राप्त होता गया , त्यों - त्यों व्यक्तित्व को विकसित करने के लिये नाना प्रकार के मनोरंजन के साधनों का आविष्कार होता गया ।
इनके अतिरिक्त कुछ लोग जुआ खेल कर और सुरा पान कर आत्मसंतोष प्राप्त करते थे ।
मनोरंजन के उपर्युक्त साधनों में घुड़ - दौड़ , रथों की दौड़ और आखेट को अंग्रेजी में स्पोर्ट्स कहा जाता है ।
दो अथवा अधिक व्यक्तियों की योग्यता की तुलना करने का नाम प्रतियोगिता है ।
प्राचीन यूनान में हर पाँचवें साल के जुलाई महीने में इतिहास - प्रसिद्ध ओलिम्पिया में ओलिम्पिक खेल - कूद हुआ करता था ।
इस अवसर पर महीने भर के लिये सारे यूनान में अखंड शांति विराजती थी ।
इसकी सुविधा प्राप्त कर यूनान के कोने - कोने से दर्शक लोग ओलिम्पिया में एकत्र होते थे ।
ओलिम्पिया एलिस राष्ट्र में स्थित एक छोटा - सा नगर था ।
पेलोपोनीज प्रायद्वीप के पश्चिम में एलिस और ठीक दक्षिण में स्पार्टा था ।
ये खेल - कूद जीऊस के सम्मान में प्रदर्शित किये जाते थे ।
नगर के जिस भाग में जीऊस का मंदिर था उसका नाम आल्टिस् था ।
इसी के पूर्व में स्टेडियम और हिपोड्रोम थे ।
वहीं दौड़ - धूप और खेल - कूद प्रभृति होते थे ।
ओलिम्पिया के खेल - कूद यूनानियों की जातीय संपत्ति मानी जाती थी ।
अतः इसमें केवल ऐसे ही नवयुवक और किशोर भाग ले सकते थे जो जन्मना यूनानी होते थे ।
प्रतियोगियों का प्रारंभिक चुनाव एलिस में होता था , फिर दस महीने उन्हें शिक्षा दी जाती थी ।
अंतिम चुनाव और पारितोषिक का वितरण भी एलिस के कर्मचारियों के तत्त्वावधान में हुआ करता था ।
प्रारंभिक दशा में केवल २०० गज की “ स्टेडियम ``  नाम की दौड़ होती थी ।
इसमें प्रतियोगिता करने के लिये सारे यूनान से तेज दौड़ने वाले युवक एकत्र होते थे ।
स्टेडियम के विजयी वीर सारे यूनान के प्रमुख व्यक्तियों में माने जाते थे ।
पहले उसके माथे पर जंगली जैतून का बना हुआ एक गजरा पहना देने की प्रथा थी ।
कालान्तर में रथों की दौड़ , घुड़दौड़ , कुश्ती , मुष्टियुद्ध , कूद - फाँद , भाला फेंकना , लोहे का बना मोटा तवा फेंकना , आदि १२ बातें और जोड़ी गयीं ।
ओलिम्पिया के सम्मेलन में जो बात देखी या सुनी जाती थी , शीघ्र ही समग्र यूनान में उसका प्रचार हो जाता था ।
ओलिम्पिया के खेल - कूद का श्रीगणेश कब हुआ था , इसका ठीक - ठीक पता नहीं चलता ।
कुछ लोगों का कथन है कि हेराक्लीज ने पहले - पहल इसका संगठन किया था ।
चाहे कुछ भी हो , ई०पू० ७७६ से विजयी वीरों की एक धारावाहिक सूची मिलती है ।
यूनानी स्वातंत्र्य की इतिश्री होने पर भी सन् ३९३ तक ये खेल चालू रहे ।
ऐतरेय ब्राह्मण से विदित होता है कि देवताओं का आपस में जब - जब मतभेद होता था , तब - तब दौड़ की प्रतियोगिता का आयोजन कर वे उस विवादास्पद विषय का निपटारा कर लेते थे ।
देवताओं की देखा - देखी मानव - समाज में भी दौड़ की प्रतियोगिता करने की प्रथा चल पड़ी , तथा ऐतरेय ब्राह्मण से ज्ञात होता है कि प्रतियोगिता में प्रथम आने से शासक की ओर से पारितोषिक दिया जाता था ।
वेदों में घुड़ - दौड़ का नाम “ आजि `` दिया गया है ।
घुड़दौड़ में जीत होने से पारितोषिक मिलता था ।
तेज दौड़ने वाले घोड़ों की सेवा - टहल की जाती थी ।
इसके लिये सिंधु और सरस्वती प्रान्त के तेज दौड़ने वाले घोड़ों की माँग थी ।
राजसूय यज्ञ के प्रसंग में औपचारिक रूप से घुड़ - दौड़ करने की रीति थी ।
प्राचीन काल में आत्म - रक्षा तथा भोजन जुटाने के प्रसंग में बाध्य होकर उसे शिकारी बनना पड़ा था ।
बच्चे जो चोर - पुलिस का खेल खेलते हैं , उसमें आदिम - काल के शिकारी मानव की झाँकी मिलती है ।
प्राचीन रोम में डोरी पर का नाच - कूद बड़ा लोकप्रिय था ।
बड़ी उँचाई पर एक मजबूत डोरी तान दी जाती थी ।
उसी पर चढ़ कर बाजीगर चलता - फिरता और नाचता - गाता था ।
ऋग्वेद और अथर्ववेद से ज्ञात होता है कि वैदिक काल में मुष्टि - युद्ध वा मुक्का - मुक्की की प्रथा थी ।
उस समय मुष्टि - युद्ध मनोरंजन का साधन नहीं बना था ।
सभी को विदित है जुआ और नशाखोरी दोनों व्यसन हैं ।
किसी भी घटना या खेल के अनिश्चित परिणाम पर बाजी वदने का नाम जुआ है ।
लेन - देन का काम यदि उचित ढंग से हुआ तो उससे क्रेता और विक्रेता दोनों प्रसन्न रहते हैं ।
जुआ एक को ठग कर दूसरे को उसका अर्थ दिलाता है , जिससे जीतनेवाले को पराजित जुआरी की शत्रुता मोल लेनी पड़ती है ।
इसीलिये सर्वत्र जुए की निन्दा की जाती है ।
सामान्यतः जुआ खेलने का नाम “ अक्ष - क्रीड़ा `` था ।
खेलते समय बहुत से पाँसों का उपयोग किया जाता था ।
ऋग्विधान ब्राह्मण के अनुसार अश्विनों को सुरा चढ़ाने की प्रथा थी ।
शतपथ ब्राह्मण का कहना है कि पितरों को भी सुरा चढ़ायी जाती थी ।
ब्राह्मणों के लिये पशुपान महापाप माना जाता था ।
मनोरंजन के उपर्युक्त साधनों के अतिरिक्त कभी - कभी देहाती क्षेत्रों में ‘ समन ’ नाम के मेले लगते थे ।
इनमें आस - पास के गाँवों के सभी निवासी तथा कलाकार प्रभृति साग्रह भाग लेते थे ।
वैदिक - काल में प्रचलित नाच - रंग तथा क्रीड़ा - कौतुकों पर विवेचन करने से प्रतीत होता है कि उन दिनों देहाती जीवन में भी उपयोगी मनोरंजन के साधनों की कमी नहीं थी ।
सर्वोपरि चित्तवृत्ति विषयक आमोद प्रमोद के क्षेत्र में आर्यों की प्रगति देख कर हम विस्मित हो जाते हैं ।
पूर्णांग नाटकों का विकास न होने पर भी अनेक प्रकार के नाच - तमाशों का आविर्भाव हो चुका था ।
नृत्य , गीत , कविता रचना तथा आख्यानों की आवृत्ति प्रभृति रचनात्मक खेलों का भी आविष्कार हो गया था ।
सर्वोपरि आस - पास के गाँवों के आर्यों का हृदय संघ - बद्ध करने के अभिप्राय से मेलों और जलसों का भी संघटन किया जाता था ।
इस काल में क्रीड़ा - कौतुक और मनोविनोद के साधनों के क्षेत्र में कई महत्त्वपूर्ण परिवर्तन हुए ।
भिन्न - भिन्न दौड़ों की प्रतियोगिता , जो वैदिक - काल में प्रचलित थी , प्रायः ठप हो गयी ।
सर्वोपरि इस युग के साहित्य में बालोपयोगी बहुत - से खेल - कूदों का वर्णन है जिनका उल्लेख वैदिक साहित्य में क्वचित ही हुआ हो ।
सामान्यतः खेलने का उद्देश्य क्रियाशीलता द्वारा दर्शकों को आनन्द देकर स्वयं सन्तुष्ट होना होता है ।
अतः बाह्य दृष्टि से वे प्रायः गंभीर होते हैं ।
प्रत्युत मनोरंजन के विशुद्ध साधनों का कोई परोक्ष उद्देश्य नहीं होता और वे साधारणतः क्रियात्मक नहीं होते , जैसे समुद्र के किनारे मटमैले बालू के ढेर पर पड़े - पड़े उत्ताल तरंगमाला का आवागमन देखते रहना ।
सारे देश के आर - पार इस काल में राजनीति के क्षेत्र में रुक - रुक कर उलट - फेर होने पर भी प्राचीन सामाजिक संघटन , रीति - नीति और तत्परता पर उनका विशेष कोई प्रभाव नहीं पड़ा ।
समाज सनातनी रूढ़ि पर चलने लगा ।
इन्हीं दिनों बारी - बारी से नन्द , यवन , मौर्य , शुंग , काण्व , आन्ध्र , शक , कुषाण और गुप्त साम्राज्यों का उत्थान और पतन हुआ ।
इन्हीं दिनों धार्मिक विषयों के अतिरिक्त व्यापार , साहित्य , कला - कौशल , उपनिवेशों का स्थापन प्रभृति सभी क्षेत्रों में देश उन्नति की पराकाष्ठा पर पहुँच गया ।
इसके अतिरिक्त सबसे बड़ी बात यह है कि भारतीय समाज का संघटन बीसियों राजनैतिक उथल - पुथल और धार्मिक आन्दोलनों के होने के बावजूद हिमाचल पहाड़ की चोटी जैसा अचल , अटल और स्थिर रहा ।
हमारे देश के इतिहास में अनादि - काल से सामाजिक स्वतंत्रता के होने की बात पर अधिक बल नहीं दिया जाता ।
बारी - बारी से कितने राज - वंशों का आविर्भाव हुआ और काल के अतल जल में वे विलीन हो गये ।
चार दिन की चाँदनी , जैसे बौद्ध - मत , जैन - मत आदि ने कुछ दिनों के लिये देश भर में हड़कंप मचा रखा था , परन्तु हवा के झोके के समान वे निकल गये ।
समाज जैसे का तैसा बना रहा ।
उसकी ठठरी या रीति - नीति में विशेष कोई परिवर्तन नहीं होने पाया ।
अतः जनता - जनार्दन के प्रतिदिन की जीवन यात्रा की पद्धति में विशेष कोई हेर - फेर नहीं हुआ ।
उनके चैन की रागिनी निरंतर बजती गयी ।
ऐसी दशा में उत्सव और मेलों के साथ - साथ मनोरंजन के साधन भी पनपते गये ।
उन दिनों के जन - जीवन के और - और पहलुओं की भाँति पालि - ग्रंथों ने मनोविनोद के नाना प्रकार के साधनों पर भी यथोचित आलोकपात किया है ।
शिकार खेलने के प्रसंग में शिकारी पशुओं के लगाव में आने के कारण उनके मनोविज्ञान से परिचित होते थे और उसके अनुसार काम करने में वे सफल होते थे ।
जातक - ग्रंथों में इस प्रकार की कुश्ती का विशद वर्णन हुआ है , जिसमें रंगभूमि की सजावट , अखाड़ा , दर्शकों के बैठने का स्थान , मल्लयुद्ध आदि का पूरा पता चलता है ।
बीच में अखाड़ा होता था , उसके चारों ओर गोलाकार दीर्घाएँ होती थीं , जिनमें दर्शक बैठते थे ।
कभी - कभी स्त्रियाँ भी मल्ल - युद्ध में भाग लिया करती थीं ।
आधुनिक काल के पेशेवर ‘ बॉक्सर ’ लोगों की तरह उन दिनों मुष्टिक नाम का एक वर्ग होता था ।
वे मुक्का लड़ कर रोटी कमाते थे ।
उपर्युक्त नकली युद्धों के अतिरिक्त पशु - युद्ध भी होते थे ।
इस प्रसंग में ब्रह्मजाल सुत्त में हाथी , घोड़े , भैंस , बैल , बकरे , मेढ़े , मुर्गी और बटेर या बत्तकों की लड़ाई का उल्लेख है ।
यहाँ स्मरणीय है कि प्राचीन यूनान के थेसाली प्रान्त तथा मिस्र में बैलों की लड़ाई होती थी तथा कुछ प्रान्तों में बटेर और मुर्गों की लड़ाई बहुत लोकप्रिय आमोद मानी जाती थी ।
इनके अतिरिक्त इस काल में बहुत से ऐसे आमोद-प्रमोदों का आविष्कार हुआ जिनका एकमात्र उद्देश्य संसार के प्रपंच में फँसे हुए लोगों को तत्काल के लिये आनन्द देना था ।
सम्पन्न नागरिक प्रायः दो - एक दिन के लिये घरबार छोड़ कर “ बाहरी तरफ की हवा खाने `` नगर के बाहर स्थित बगीचे में जाते हैं ।
मुख्यतः मनोरंजन के अभिप्राय से लोग नगर के क्रियाशील जीवन की चिन्ता - भावना पीछे छोड़ कर थोड़ी देर के लिए शांति प्राप्त करने के लिये बाग - बगीचे में चले जाते , अथवा वन - जंगलों की सघन छाया की शरण में पहुँचते थे ।
कभी - कभी लोग खान - पान की सामग्री साथ ले जंगलों को सिधारते थे ।
वैदिक - काल में नाटक के अस्तित्व के सम्बन्ध में कुछ लोगों ने संशय प्रकट किया है ।
सामान्यतः पालि - ग्रन्थों में नाटक के लिये “ नट - समज्ज `` शब्द का उपयोग हुआ है ।
अभिनय “ रंगमंडल `` में होता था ।
कुतूहली दर्शक मंच और दीर्घाओं में बैठते थे तथा सुयोग मिलते ही प्रशंसा सूचक हर्षध्वनि करते थे ।
ऐसा मालूम होता है कि उन दिनों नाटक की मंडलियाँ घूम - घूम कर खेल दिखाती फिरती थीं ।
राज - भवनों को छोड़ , शायद कोई स्थायी नाट्यशाला नहीं थी ।
यहाँ पर यह कहना अप्रासंगिक न होगा कि उन दिनों के नाटकों में नृत्य - गीत की भरमार होती थी , तथा व्याख्यान और वार्तालापों की , जो आधुनिक काल के नाटकों की विशिष्टता है , कम होती थी ।
उत्सवादि मनाने के उपलक्ष्य में सुरापान करना साधारण - सी बात थी ।
प्रायः लोग अपने अपने घर में मदिरा बना लेते थे ।
लोग बड़े चाव के साथ जुआ ( जूतम् ) खेलते थे ।
खेल प्रारंभ होने के पहले द्यूत - मंडल सजाया जाता था ।
हर दशा में स्नान मनोरंजन का एक साधन है ।
शरीर को स्निग्ध और चित्त को प्रसन्न रखने के लिये गरम देशों में स्नान आवश्यक नित्य कर्म है ।
शीत प्रधान देशों में , प्राचीन काल में , वह विलास माना जाता था ।
गरम देशों में लोग अधिकतर नदी , नाले , पोखरे , झील आदि में स्नान कर लेते हैं ।
किंतु अधिक सर्दी के कारण पाश्चात्य देशों में खुली जगहों में स्नान नहीं किया जा सकता ।
इस कमी को पूरा करने के लिये स्नानागारों का निर्माण हुआ ।
वहाँ इच्छानुसार स्नानार्थी ठंडे अथवा गरम पानी में स्नान कर सकते थे और मालिश , साज - सिंगार प्रभृति होता था ।
स्नानागार की चर्चा छिड़ते ही स्वतः रोमवालों के सार्वजनिक स्नानागारों में जो अकृत्य - कुकृत्य होते थे , उनका स्मरण होता था ।
इनके अलावा पान - भोजन के लिये बड़े - बड़े दालान होते थे और प्रेमियों के मिलने के लिये अनगिनत छोटे कमरे होते थे ।
नाना प्रकार के स्नानागार होते थे ।
गरीबों को स्नानागारों जाने के लिये शुल्क कम देना पड़ता था ।
धनिकों के स्नानागारों में प्रविष्ट होने से खर्चा अधिक बैठता था ।
इतिहास - प्रसिद्ध “ रोमन बाथ `` की तुलना में विनय पिटक के चुल्लवग्ग में वर्णित “ जन्ताघर `` या स्नानाघर का वातावरण बिल्कुल फीका था ।
सबसे बड़ी बात यह है कि ये स्नानागार सार्वजनिक नहीं थे ।
गरम पानी या भाप में स्नान करने के लिये जो कमरे होते थे , उनका नाम “ जन्ताघर `` था ।
भीतों पर पलस्तर होता था , फर्श ईंट , लकड़ी या पत्थर की होती थी और छत चमड़े से मड़ी जाती थी ।
स्नानार्थियों के बैठने के लिये काष्ठासन होता था ।
भाप द्वारा नहाते समय मुँह पर सुगंधित भीगी मिट्टी पोतने की प्रथा थी जिससे आँच लग कर मुख मंडल झुलस न जाय ।
स्नान समाप्त होने पर सुकोमल वस्त्र द्वारा शरीर पोंछा जाता था ।
प्राकृत - ग्रंथों में वर्णित राजा - महाराजाओं की स्नान - पद्धति तथा कादम्बरी वर्णित महाराज शूद्रक के स्नान की परिपाटी बहुधा मिलती - जुलती है ।
सूर्य भगवान के आकाश के बीचोबीच पहुँचते ही नाना प्रकार के वाद्यों के वादन के साथ शंख - ध्वनि हुई ।
बीच में सुगंधित जल से भरी हुई एक द्रोणी ( बाथ - टब ) और उसके बगल में स्फटिक की बनी हुई नहाने की चौकी रखी हुई थी ।
वहाँ पहुँचते ही महाराज पहले उस द्रोणी में प्रविष्ट हुये ।
स्नान की परिपाटी समाप्त होते ही फिर शंख - ध्वनि हुई ।
वाद्य - वादन हुआ और चारणों ने स्तुति - पाठ किया ।
पूर्वी भाग के शासक लोग प्रातः काल ही व्यायाम और स्नानादि से निपट लेते थे मध्य देश के राजा दोपहर में स्नानादि करते थे ।
पूर्वी प्रांत में तेल - मालिश करने की रीति थी , मध्य देश में लोग माथे पर आँवले का लेप चढ़ाते थे ।
पूर्वी प्रांत में स्नानागारों में नहाने की रीति थी , मध्य देश में खुली जगह में स्नान किया जाता था ।
सौभाग्यवश वैदिक साहित्य में जिस बात की कमी पायी जाती है , पालि साहित्य में उसकी पूर्ति होती है ।
आमोद - प्रमोद के जिन साधनों का वर्णन ऊपर हुआ है , साधारणतः वे वयस्क व्यक्तियों से सम्बन्ध रखने वाले हैं ।
इनके अतिरिक्त बालोपयोगी बहुत से खेल - कूदों का उल्लेख पालि साहित्य में है
बालकों की विशेषता यह है कि स्वभाव से वे बड़े अनुकरण - प्रिय होते हैं ।
वे बड़ों को जो कुछ भी करते देखते हैं , हू-ब-हू उसकी नकल करते हैं ।
इसीलिये बालकों के आगे सदैव अच्छे दृष्टान्त रखने की आवश्यकता है ।
दूसरी बात यह है कि वे खेलने को हँसी - मजाक या खिलवाड़ नहीं समझते ।
छोटी - छोटी लड़कियों को सभी ने गुड़ियों का विवाहोत्सव मनाते अवश्य देखा होगा ।
उसमें विलक्षणता यह होती है कि यद्यपि वयस्क दर्शक उसे खिलवाड़ समझकर कितना ही तुच्छ क्यों न मानें , खेलने वाली बालिकाएँ उसे कभी हँसी नहीं समझती ।
गंभीरता पूर्वक वे विवाह सम्बन्धित सभी क्रिया - कर्म और रीति - रिवाजों को निबाहती जाती हैं ।
बालक - बालिकाएँ खेल से सम्बद्ध विषयों को इतनी गम्भीरता और लगन के साथ सम्पन्न करती हैं कि उससे तीक्ष्ण बुद्धि वाले मनोवैज्ञानिक को झट पता चल जाता है कि किसकी मनोवृत्ति का स्वाभाविक झुकाव किस ओर है ।
इस विचार से एक मनोवैज्ञानिक ने खेल - कूद को बालक - बालिकाओं के लिये “ आत्म - प्रकाश का साधन `` माना है ।
बालकों में गेंद खेलने की रीति का व्यापक प्रचार था ।
इसमें हार - जीत भी होती थी ।
आकाशम् - सांकृत्यायन जी ने इसकी व्याख्या करते हुए कहा है “ आकाश - पथ में क्रीड़ा `` ।
सतिक - गिट्टियों की ढेरी में नख से मार कर एक - एक गिट्टी अलग करना ।
हाथ से छूने वाले की हार होती थी ।
इसे आधुनिक काल के कैरम का पूर्वज कह सकते हैं ।
अन्त में यह कहने की आवश्यकता है कि ६४ कलाओं के अन्तर्गत कुछ ऐसे विषय भी थे जो मनोरंजन के साधन माने जा सकते हैं ।
आध्यात्मिकता के इस जंगल में आमोद - प्रमोद के साधनों की खोज करने जाना प्रायः आकाश - कुसुम तोड़ने के लिये हाथ बढ़ाना है ।
किन्तु मरुभूमि में भी कभी - कभी ओसिस् की हरियाली दिख पड़ती है ।
वहाँ थके - मांदे राही थोड़ी देर बैठ कर आराम करते हैं ।
जैनों के शास्त्र - ग्रंथों की रचना की तिथि के बारे में अभी तक कोई निश्चय नहीं हो पाया ।
भद्रबाहु के चले जाने पर स्थूलभद्र मगध में रहने वाले जैन मतावलंबियों के प्रधान बने ।
भद्रबाहु के बाद एकमात्र स्थूलभद्र को शास्त्र - ग्रंथों का पूरा ज्ञान था ।
इसी समय इनके संरक्षण के लिये स्थूलभद्र की देखरेख में पाटलिपुत्र में एक धर्म - सभा हुई थी ।
इस सभा की ओर से १२ अंगों की रचना हुई ।
उधर दक्षिण से लौटने के बाद भद्रबाहु के अनुयायी दिगम्बरों ने इनको ठुकरा दिया ।
कालान्तर में श्वेताम्बरों के शास्त्र - ग्रंथों के विलोप होने की नौबत आयी ।
यह देखते हुए आचार्य देवऋद्धि क्षमाश्रमण ने वल्लभी ( गुजरात ) में एक सभा की ( ४५४ वा ४६७ ई० ) ।
इसी परिषद की ओर से कुल अंगों का फिर से संकलन हुआ ।
इन ग्रंथों की प्रामाणिकता के बारे में संशय का कोई अवकाश नहीं ।
वे मुख्यतः पाटलिपुत्र की सभा की ओर से संगृहीत पांडुलिपियों पर आधारित थे ।
अतः वे महावीर स्वामी के श्रीमुख से निकली हुई वाणियों के परंपरागत संग्रह थे ।
किंतु ऐसा नहीं समझना चाहिये कि श्वेताम्बरों के शास्त्र - ग्रंथों की रचना की यहीं पर इतिश्री हो गयी ।
जैनों के धार्मिक ग्रंथों के संकलन तथा रचना के बारे में उनका विश्वास है कि गणधरों के अतिरिक्त और कोई अंगों का संकलन नहीं कर सकता , भद्रबाहु सरीखे वृद्ध स्थविर निर्युक्त्यादि की रचना कर सकते हैं ।
बन्द घरों में रहते रहते जब जीवन की एकरूपता से प्राणवत नागरिकों की तबीयत ऊब जाती थी तब प्राचीन रीति के अनुसार बाहरी तरफ की हवा खाने के लिये वे बाग - बगीचे सिधारते थे ।
वहाँ वे जितने समय रहते , जीवन - यात्रा - पद्धति से संबद्ध सारे झंझट भुला देते और आनंद में मग्न होकर जीवित रहने का मजा चखते ।
आज कल गाँव - गाँव में सभा और समितियों के दर्शन मिलते हैं ।
साधारणतः ऐसी संस्थाओं में नागरिक लोग एकत्र हो संध्या समय आमोद - प्रमोद करते हैं ।
स्वयं शासक इस सभा का पृष्ठपोषक था ।
कभी - कभी इसके सदस्य आमोद प्रमोद करने के बहाने बेहयाई भी कर बैठते थे ।
प्राकृत मूल ग्रन्थों की एक ऐसी विशिष्टता है जो उन्हीं दिनों के रचित पालि अथवा संस्कृत ग्रन्थों में बहुत कम पायी जाती है ।
ऐसा मालूम होता है कि उन दिनों लड़के - बच्चे और किशोर - किशोरी सभी गेंद खेलते थे ।
खेल की शर्त यह थी कि जिसकी जीत होगी , उसे हारने वाला कंधे पर बैठा कर घर पहुँचावेगा ।
थोड़ी देर में वह मिथ्या देवता बालक बन कर उन बच्चों के साथ खेलने लगा ।
शीघ्र ही उसकी हार हुई ।
तब वह झट महावीर को कंधे पर बैठा कर दौड़ने लगा ।
जैसे जैसे वह दौड़ता गया , वैसे वैसे उसका शरीर दैत्य - दानवों की भाँति बढ़ता गया ।
यह देख कर बालक महावीर ने उसकी पीठ पर कस कर ऐसा एक मुक्का जमाया कि पल भर में वह अतिकाय दानव सिमट कर मच्छड़ बन गया ।
इस पर उसने भगवान से चिरौरी - विनती की और वहाँ से चलता बना ।
इस घटना के अनन्तर वर्द्धमान का एक नाम “ श्रीवीर `` पड़ा ।
खेद का विषय यह है कि टीकाकार ने आमलकी क्रीड़ा की पद्धति की विशद व्याख्या नहीं की ।
गेंद का उपयोग प्रायः सार्वजनिक था ; प्रायः सभी बच्चे गेंद खेलते थे ।
बच्चों के खेलने के लिये नगरों में खेल - भूमि होती थी ।
कभी - कभी दल बद्ध होकर बच्चे वन - विहार के प्रसंग में जंगलों में जाकर खेलते थे ।
सामान्यतः प्राकृत मूल ग्रंथों में सुरापान जैसे व्यसन का उल्लेख कम हुआ है ।
पुनः उसी ग्रन्थ में और एक स्थान में कहा गया है कि राजगृह नगर में धन्ना नाम का सेठ रहता था ।
उसका पथक नाम का एक दासपुत्र था ।
पथक के बारे में कहा गया है कि वह बालोचित खेल - कूद के परिदर्शन तथा संघटन करने में बड़ा कुशल था ।
समाज में ऐसे बहुत - से कलाकार थे जो विशेष विशेष अवसरों पर अपनी कला प्रदर्शित कर लोगों का मनोविनोद करते थे ।
सामान्यतः उत्सवादि के उपलक्ष्य में और जन - यात्रा के अवसरों पर ऐसे पेशेवर लोगों की माँग होती थी ।
हमारे समाज के ब्रह्मचारी और स्नातक , तथा बौद्ध भिक्षु और भिक्षुणियों की भाँति जैन साधु - साधुनी और ब्रह्मचारियों को ऐसे जलसों में सम्मिलित होने से मना किया गया है जहाँ नृत्य - गीतादि होते रहें ।
तथापि प्राकृत साहित्य से पता चलता है कि इन दिनों गंधर्व कला की बड़ी प्रगति हुई थी ।
साधु - संत लोग यद्यपि गांधर्व से मुँह मोड़ते थे तथापि भारतीय समाज में उन दिनों नृत्य - गीत - वाद्यादि का व्यापक प्रचार था ।
शासक , धनिक जैसे जन - नायकों का संरक्षण एवं प्रश्रय मिलने के कारण इन सब ललित कलाओं की बड़ी उन्नति हुई ।
गीत - वाद्यादि का प्रचार ऐसे व्यापक पैमाने पर था कि जैनों के धार्मिक साहित्य से संगीत - शास्त्र से सम्बद्ध कुछ सिद्धान्त और नियमों के रचे जाने का आभास पाया जाता है ।
समय के विचार से ये सिद्धान्त भरत के नाट्य - शास्त्र से प्राचीन है कि नहीं , यद्यपि निश्चयपूर्वक कहना कठिन है , तथापि दोनों में थोड़ी - बहुत सैद्धान्तिक एकरूपता है ।
स्थानांग सूत्र में चार प्रकार के गीतों का उल्लेख हुआ है ।
स्थानांग में संगीत - शास्त्र की प्रारम्भिक रूप - रेखा बड़ी निपुणता के साथ दर्शायी गयी है ।
इस प्रकरण का नाम स्वर - मंडल दिया गया है ।
प्रारम्भ में सप्तस्वरों के नाम दिये गये हैं ।
फिर सातों स्वर - स्थान का उल्लेख किया हुआ है ।
आगे चल कर एक - एक स्वर के स्रोत पर विचार किया गया है ।
कहा गया है कि प्रत्येक स्वर एक - एक जीव से निकला है ।
उसी प्रकार कुछ वाद्य यंत्रों से एक - एक स्वर की उत्पत्ति हुई है ।
फिर स्वर - लक्षण का विशद वर्णन हुआ है ।
कहा गया है कि सज्ज के साधने से धन , गौ , मित्र और पुत्र की प्राप्ति होती है , साधक का विनाश नहीं होता तथा वह रमणियों का चहेता बनता है ।
ऋषभ से ऐश्वर्य , सेनापति का पद , धन , वस्त्र , गंध , अलंकार स्त्री और शय्या की प्राप्ति होती है ।
मज्झिम के पारदर्शी मौजी होते हैं , वे स्वयं मनचाहा खाते - पीते तथा औरों को देते हैं ।
पंचम के ज्ञाता पृथ्वीपति बनते हैं तथा अनगिनत शूर - वीर उनके इशारे पर चलते हैं ।
धेवत के जानकार चिड़ीमार , जाल में फँसाने वाले , सुअर हाँकने वाले और मछुओं की भाँति बड़े झगड़ालू होते हैं ।
कहा गया है कि सातों स्वर नाभि - मंडल से उत्पन्न होते हैं , गीत और रोदन दोनों की योनि या उत्स एक ही है ।
सामान्यतः किसी श्लोक के एक पद के आवृत्ति करने में जितना श्वासोच्छ्वास किया जाता है वही उसका काल है ।
गीत के आकार के बारे में कहा गया है कि वह प्रारम्भ में मंद , बीच में उदात्त और अन्त में हल्का होवे ।
कहा गया है कि गाते समय छः दोषों से अपने को बचाना चाहिये ।
सामान्यतः संगीत के आठ गुण हैं ।
स्थानांग के स्वर - मंडल नाम के प्रकरण में संगीत - शास्त्र की जो रूपरेखा दी गई है , भरत के नाट्य - शास्त्र से वह मिलती - जुलती कम है ।
संगीत शास्त्र से संबद्ध जो विशेष पारिभाषिक शब्द हैं , उनमें बहुत कुछ एकरूपता है ।
किन्तु कहीं - कहीं उनका उपयोग दूसरे ही अर्थ में हुआ है ।
स्थानांग की भाँति नाट्य - शास्त्र में स्वर , ग्राम , मूर्च्छना जैसे शब्द सामान्य हैं ।
किन्तु सप्त स्वर की समानता होते हुए भी ग्राम और मूर्च्छना की आकृति - प्रकृति में आकाश - पाताल का अन्तर है ।
नाट्य - शास्त्र में स्वर - लक्षण का विशद वर्णन नहीं हुआ है ।
परिभाषा के रूप में यही कहा गया है कि श्रुति , ग्राम और मूर्च्छना के सटीक समावेश से स्वर का उद्भव होता है ।
मूर्च्छना के नामों में भी मेल नहीं ।
ऐसी दशा में संभव है कि स्थानांग का संकलन नाट्य - शास्त्र की रचना के पहले दूसरे किसी प्रान्त में हुआ हो ।
कंठ संगीत को प्राणवन्त बनाने तथा मानव - हृदय में प्रेरणा भरने के लिये यंत्र - संगीत का उद्भव हुआ ।
प्राकृत ग्रन्थों से पता चलता है कि प्राचीन काल में हमारे देश में नाना प्रकार के वाद्य यंत्रों का आविष्कार हुआ था ।
कठिनाई यह है कि इनमें से बहुत - से वाद्य यंत्रों का आज - कल उपयोग नहीं होता ।
अनुमान किया जाता है कि कालान्तर में उनका विलोप हो गया ।
ऐसी दशा में कुल वाद्य यंत्रों का हिन्दी पर्यायवाची शब्द देना संभव नहीं ।
परिपूर्णता के विचार से राजप्रश्नीय में वाद्य यंत्रों की जो संख्या दी गई है , वह संभवतः प्रामाणिक है ।
प्रश्न व्याकरण सूत्र में ब्रह्मचारियों को जिन - जिन वाद्य यंत्रों की ध्वनि सुनना नहीं चाहिये , उनकी लम्बी सूची प्रस्तुत की गई है ।
स्थानांग में देवलोक के वर्णन प्रसंग में कहा गया है कि वहाँ सदैव सुरीले बाजे बजा करते हैं ।
भगवती सूत्र में एक सूची मिलती है ।
इसमें कई वाद्य यंत्र ऐसे हैं , जिनके नाम ऊपर नहीं आये हैं ।
उसी प्रकार आचारांग सूत्र में श्रमणोपासक और उपासिकाओं को ऐसे स्थानों में जाने से मना किया गया है , जहाँ वाद्य - यंत्रादि बजाये जाते हों ।
स्थानांग सूत्र में वाद्य - यंत्रों को चार विभागों बाँटा गया है ।
आतोद्य लक्षण के वर्णन प्रसंग में भरत ने वाद्य - यंत्रों के चार विभाग बताये हैं ।
यहाँ लक्ष्य करने का विषय यह है कि स्थानांग सूत्र में ढोल , मृदंग जैसे मढ़े हुए ( अवनद्ध ) वाद्य यंत्रों का नाम वितत पड़ा है , किन्तु भरत ने उनका पीष्कर दिया है ।
नृत्य प्रयोजनम् नाम के प्रकरण में भरत मुनि ने नाच की प्रयोजनीयता पर विचार करते हुए उसके गीत अथवा वार्तालाप का अर्थ स्पष्ट करने तथा मनोज्ञ बनाने के पहलू पर विशेष बल नहीं दिया है ।
प्रत्युत उसकी शोभा बढ़ाने की शक्ति , मंगलकारिता तथा मनोरंजन के साधन होने के दृष्टिकोण से उसकी सराहना की है ।
भगवती सूत्र में कई बार ३२ प्रकार की नाट्य विधियों का उल्लेख हुआ है , किन्तु कहीं भी उसका विशद वर्णन नहीं हुआ है ।
भरत के नाट्य - शास्त्र में नाट्य-लक्षण नाम के प्रकरण में दस प्रकार के नाटकों के बारे में चर्चा की गई है ।
इनमें एक का नाम ईहामृग है ।
इसकी विशद व्याख्या करते हुए भरत लिखते हैं कि सामान्यतः इस श्रेणी के नाटकों के पात्र देवी - देवता होते हैं ।
किसी देवी को अपनाने के लिये इसमें युद्ध - विग्रह का समावेश होता है ।
देवियों को हरने या बहकाने के दृश्यादि होते हैं ।
पुरुषों का वध भी किया जाता है ।
अन्त में शांति स्थापित हो जाती है ।
ऊपर दिये हुए विवरण से प्रतीत होगा कि भरत मुनि ने ईहामृग श्रेणी के नाटकों के कथा भाग में जो विशिष्टता होनी चाहिये उसी की चर्चा की है ।
किन्तु यहाँ नाट्य का अर्थ रंगमंच पर अभिनीत होने वाला नाटक नहीं , प्रत्युत नृत्त है ।
सौभाग्यवश राजप्रश्नीय में पूरी सूची मिलती है ।
उन दिनों भगवान महावीर आमलकप्पानगर के समीप अम्ब - शालवन चैत्य में ठहरे हुए थे ।
एक दिन संध्या समय परिषद् के उठ जाने पर सूर्याभ देव भगवान के मनोविनोद के लिये देवकुमार और देवकुमारियों की टोली लेकर नृत्य - कला प्रदर्शित करने लगे ।
इस प्रसंग में ३२ प्रकार की नाट्य - विधियों की पूरी सूची प्रस्तुत की गई है ।
अंत में देवकुमार और देवकुमारियों ने एक साथ मिलकर भगवान् श्री महावीर स्वामी के पूर्व जन्म ( जब वे नन्द राजा थे ) तथा वर्तमान जीवन की प्रधान - प्रधान घटनाओं का अभिनय किया ।
इस नाटक का नाम “ भगवान् - चरित्र `` था ।
अकेले का नाच होने पर नचवैया बहुधा भाव और ठवन प्रभृति दिखाकर बाजी मार ले जाता है ।
परन्तु सामूहिक नृत्य में पारस्परिक सहयोगिता तथा हिलने - डोलने में एकरूपता के होने की बड़ी आवश्यकता है ।
सामूहिक नृत्य में ही आकारों की रचना हो सकती है ।
भरत के नाट्य - शास्त्र में सामूहिक नृत्य पर अधिक बल नहीं दिया गया है ।
उस ग्रन्थ में वैयक्तिक नृत्य , अभिनय की परिपाटी ( नृत्त ) , गीत और वाद्य पर अधिक ध्यान दिया गया है ।
ऐसी दशा में राजप्रश्नीय में दी हुई नाट्य - विधि और भरत के नाट्य - शास्त्र में दिये हुए विधि - विधानों में बड़ा अन्तर है ।
अवश्य , इधर - उधर दिये हुए पारिभाषिक दोनों में सामान्य हैं ।
जैसे नाट्य - शास्त्र में नाना प्रकार के स्वस्तिकों के नाम दिये हुए हैं , किन्तु राजप्रश्नीय में जो नाम मिलते हैं , उनसे वे मिलते नहीं ।
ऐसा लगता है कि नाट्य - शास्त्र में दिया हुआ चित्राभिनय नाम के नृत्त में एक साथ बहुत - से लोगों के नाचने की गुंजाइश है ।
शकटास्य नाम भी सामान्य है ।
किन्तु कार्यतः दोनों में आकाश - पाताल का अन्तर है ।
अन्त में यह कहना अप्रासंगिक न होगा कि प्राचीन आचार्यों ने “ नृत्य `` और “ नृत्त `` की व्याख्या करते हुए कहा है कि ताल - लय के साथ मेल रखते हिए अंग - संचालन ( गात्र - विक्षेप ) का नाम “ नृत्य `` है ।
उधर ताल - लय के साथ सामंजस्य रखते हुए अंग - भंगिमा द्वारा अपने मन के भाव प्रकट कर वही भाव दर्शकों के मन में उपजाने की कला का नाम “ नृत्त `` है ।
आज - कल कहीं - कहीं इसका नाम “ नृत्य - नाट्य `` रखा गया है ।
परम्परा के अनुसार आचारांग सूत्र में जैन श्रमणों को ऐसे स्थानों में जाने से मना किया गया है , जहाँ नाटक खेले जाते हों अथवा नृत्य - गीत प्रभृति होते रहें ।
स्थानांग में चार प्रकार के नाटकों के बारे में कहा गया है ।
स्थानांग में उनका विशद वर्णन नहीं हुआ है ।
राज प्रश्नीय में इनका थोड़ा - बहुत स्पष्टीकरण हुआ है ।
सूर्याभ देवता के इन्द्राभिषेक के अवसर पर देवताओं ने नाटक खेला था ।
आगे चल कर चार प्रकार की अभिनय - कला का उल्लेख हुआ है ।
यहाँ कहना अप्रासंगिक न होगा कि भरत मुनि ने नाट्यशास्त्र में समवकार , ईहामृग , डिम , व्यायोग , उत्सृष्टिकाक इत्यादि दस प्रकार के नाटकों का उल्लेख किया है ।
खेद का विषय है कि लेखक के सामने नाट्य - शास्त्र की जो प्रति है , उसमें सिवा “ भाण `` के और कोई भी नाम नहीं मिलता ।
भरत जी ने अभिनय की भी चार परिपाटियाँ बतायी हैं ।
क्रम से उनके नाम आंगिक , वाचिक , आहार्य , और सात्विक हैं ।
इस प्रकार राजप्रश्नीय और नाट्य - शास्त्र में आकाश - पाताल का अंतर है ।
विनय पिटक में भिक्खुनियों पर चित्रशालाओं में जाने का प्रतिबंध लगाया गया है ।
जातक ग्रंथों कहा गया है कि ओसधि कुमार ने अपने संगी - साथियों से एक - एक कहापण चंदा वसूल कर एक भव्य क्रीड़ा - शाला बनवायी थी ।
इसकी भीतों पर उसने चित्रकारों के द्वारा सुन्दर - सुन्दर चित्र खिंचवाये थे ।
उसी प्रकार मेघ कुमार के महल में भी चित्र बने हुये थे ।
विदेह राज्य के शासक मल्लदिन्न के बारे में कहा गया है कि उसने एक “ चित्तसभा `` बनवायी थी जिसमें कोकशास्त्र में वर्णित ८४ आसनों के चित्र उरेहे हुए थे ।
इस प्रसंग में एक चित्रकार की विशिष्टता के बारे में यह कहा गया है कि वह अपनी कला में ऐसा पारदर्शी था कि किसी जीव के शरीर का एक ही अंग देख कर वह हू - बहू उसकी पूरी मूर्ति बना दे सकता था ।
चित्रशाला में काम करते समय उसने एक दिन मल्लदिन्न कुमार की बड़ी बहन मल्ली कुंवरी का एक अंगूठा परदे के नीचे के रीते स्थान से देख लिया ।
अपनी पारदर्शिता के सहारे उसने उसकी पूरी मूर्ति उतार कर रख दी ।
इस पर शासक उससे बहुत बिगड़ा और उसे देश से निकलवा दिया ।
दुखी होकर बेचारा चित्रकार कुरु राज्य में चला गया ।
वहाँ का शासक अदिन्नशत्रु वह चित्र देख कर मोहित हो गया और राजकुमारी को अपनाने के लिये उसने विदेह राज्य पर आक्रमण कर दिया ।
प्राचीन काल में चित्रकला का प्रचार व्यापक था ।
चित्रागारों में दर्शनार्थियों की जो भीड़ लगी रहती थी उससे यही प्रकट होता है कि यह कला लोकप्रिय थी ।
कुछ कलाकारों ने इस कला में बड़ी उत्कर्षता प्राप्त की थी ।
इस ललित कला से संबद्ध कुछ सिद्धांतों की रचना होने लगी थी ।
अभिजात वर्ग के सदस्य जो सामान्यतः आलस्य में अपना जीवन व्यतीत करते थे ।
भौतिक शरीर को स्वस्थ और कर्मण्य बनाये रखने के लिये नियमित रूप से व्यायाम प्रभृत करते थे ।
नगरों में बालक - बालिकाओं के लिये खेल - भूमि होती थी , जहाँ वे एकत्र हो सामाजिकता के सुख का अनुभव करती थी ।
मन बहलाने के सभी साधनों का अतीव प्राचीन नाम “ क्रीड़ा `` था ।
महर्षि पाणिनि ने कुश्ती , शस्त्रास्त्र चलाने का प्रदर्शन , आखेट , जुआ , उद्यान - यात्रा तथा नृत्य - गीत जैसे आमोद - प्रमोद के सब साधनों का सामान्य नाम “ क्रीड़ा `` रखा ।
इस प्रकार पाणिनि के काल में कुश्ती का नाम मल्लक्रीड़ा , शस्त्रास्त्र चलाने के प्रदर्शन का नाम प्रहरण क्रीड़ा , जुआ खेलने का नाम द्यूत क्रीड़ा प्रभृति पड़ा ।
बालचरित नाटक में भास ने हल्लीसक नाम के नृत्य का नाम “ क्रीड़ा `` दिया है ।
अतः “ क्रीड़ा `` और “ विहार `` पर्यायवाची शब्द हैं तथा दोनों का अर्थ मनोरंजन के साधन हैं ।
इस युग की विशिष्टता यह है कि इन दिनों संस्कृत भाषा में धार्मिक साहित्य के अतिरिक्त लौकिक साहित्य के क्षेत्र में महत्वपूर्ण कई ग्रंथों की रचना व संकलन हुआ ।
उधर लौकिक साहित्य के क्षेत्र में पाणिनि ने अष्टाध्यायी की रचना की तथा पतञ्जलि और कात्यायन सरीखे विद्वानों ने उसका भाष्य लिखा ।
इनके सिवा कौटिल्य का अर्थशास्त्र , वात्स्यायन का काम - शास्त्र तथा भरत का नाट्यशास्त्र भी इन्हीं दिनों बना ।
सर्वोपरि भास और कालिदास ने इस युग में अपने अमर नाटकों की रचना की जिनमें लोक - जीवन की जीती - जागती झाँकी मिलती है ।
संस्कृत वाङ्मय के इस विभाग में अश्वघोष मध्य मुकुट - मणि माने जाते हैं ।
कुछ लोगों का कहना है कि अश्वघोष महाकवि कालिदास के भी पथ प्रदर्शक थे ।
वस्तुतः इस काल के मनोरंजन के साधनों की विविधता देख कर हम विस्मित हो जाते हैं ।
मोटे तौर पर ये दो भागों में विभक्त किये जा सकते हैं - सार्वजनिक और स्थानीय ।
आखेट , जल - क्रीड़ा , गांधर्व , नाटक , उद्यान - यात्रा जैसे आमोद - प्रमोद के साधन सार्वजनिक थे ।
उदाहरण के रूप में जल - क्रीड़ा पर विचार किया जा रहा है ।
मनोरंजन के सार्वजनिक साधनों के अतिरिक्त कुछ साधन स्थानीय होते थे ।
आमोद - प्रमोद के ऐसे साधन बहुधा अगल - बगल की भौगोलिक स्थिति पर निर्भर थे ।
जैसे जंगल से ढके हुए भूभागों में वन - विहार के प्रसंग में सघन जंगलों के भीतरी भागों में चले जाने की प्रथा थी ।
रामायण में आखेट को एक प्रकार का व्यायाम माना गया है ।
इस प्रसंग में कहा गया है कि रात को शिकारी नदी के किनारे जानवरों की बाट देखा करते थे ।
एक स्थान में कहा गया है कि प्राचीन काल में राजा लोग मास और चाम प्राप्त करने के अभिप्राय से शिकार खेलने जाते थे ।
अतः रामचन्द्र जी स्वच्छन्दता के साथ शिकार खेलने के लिये तरस रहे हैं ।
महाभारत में राजा दुष्यन्त की शिकार - यात्रा का विशद वर्णन हुआ है ।
शान्तनु ने अपने राज्य में शिकार खेलने के बहाने हिरन , सुअर और चिड़ियों का वध करने की मनाही कर दी थी ।
इसलिये उसके शासन - काल को “ ब्रह्मधर्मोत्तर `` वा अहिंसा धर्म - प्रधान कह कर सराहना की गई है ।
उसी ग्रंथ में परोक्ष रीति से शिकार संबंधी कुछ नियम - कानून दिये गये हैं जो बड़े रोचक हैं ।
कहा गया है कि प्रकाश्य रूप से तथा माया की रचना कर पशुओं का शिकार करना वैध है , पशु जब असावधान रहे तब उसे मारा जा सकता है ।
पुनः यदि किसी शिकारी ने एक पशु को मारने का निश्चय किया हो तो उस पर दूसरा शिकारी वार नहीं कर सकता था , इत्यादि ।
हैहय वंश के राजा सुमित्र के बारे में कहा गया है कि उसने एक हिरन को बाण से वेधा था , परन्तु वह भाग निकला ।
अमात्य और रनिवास के साथ राजा उसके साथ - साथ दौड़ने लगा ।
अनुशासन पर्व में कहा गया है कि बाहु - बल द्वारा कमाया हुआ मांस खाने से क्षत्रियों की निन्दा नहीं होती ।
अपने व्यक्तित्व को भूलकर जब तक पशु के स्तर तक न पहुँचा जाय तब तक शिकार नहीं खेला जा सकता ।
ऐसी दशा में ही शिकारी या तो पशु को मार गिराता है अथवा पशु शिकारी को ले बीतता है ।
इसीलिये सब राजा शिकार खेलने में रस लेते हैं ।
मानव धर्मशास्त्र से विदित होता है कि शिकार खेलने के लिये कुछ लोग शिकारी कुत्ते रखते थे ।
मनु भगवान ने सम्मति दी है कि ऐसे लोगों के यहाँ भोजन न करना चाहिये ।
यूनानी राजदूत मेगास्थिनीज ने मौर्य सम्राट चन्द्रगुप्त की मृगया - यात्रा का विशद वर्णन किया है ।
उसका कहना है कि शासक कभी - कभी शिकार खेलने के लिये राजभवन से बाहर निकला करता था ।
उसकी यात्रा में तड़क - भड़क की भरमार होती थी ।
स्त्रियाँ राजा को घेरे रहती थीं ।
घेरे के बाहर चोवदार लोग भाला लेकर चलते थे ।
राजा मचान पर से घेरे के भीतर हाँक लाये गये जानवरों का शिकार करता था ।
खुले मैदान में शिकार खेलते समय वह हाथी की सवारी करता था ।
तब सशस्त्र स्त्रियाँ रथ , घोड़े और हाथियों पर सवार होकर राजा के साथ चलती थीं ।
यहाँ स्मरणीय है कि कौटिल्य ने शासकों के शिकार खेलने के लिये संरक्षित जंगल रखने का निर्देश दिया है ।
ऐसे जंगलों में रहने वाले बाघ , हाथी प्रमुख ह्रिंस पशुओं के नख और दाँत निकाल दिये जाते थे ।
पद्मपुराण के उत्तरखंड में सिंहल के राजा विक्रमबेताल की शिकार - यात्रा का विवरण मिलता है ।
राजा को कश्मीर के शासक शौर्यवर्मा ने भेंट में दो कुतिया भेजी थी ।
एक दिन राजकुमारों के साथ बाजी लगाकर विक्रमबेताल शिकार खेलने गये ।
खरगोश तेजी से दौड़कर एक झाड़ी में जा छिपा ।
उसी पुराण के सृष्टि खंड में कहा गया है कि प्रभजन नाम के एक राजा ने दूर से एक हिरनी पर बाण चलाया ।
उस समय वह निश्चिन्त होकर बच्चे को दूध पिला रही थी ।
इस पर उस हिरनी ने राजा को अभिशाप दिया कि शिकार के नियमों को तोड़ने के कारण अगले जन्म में तुम्हें बाघ बनना पड़ेगा ।
रघुवंश और शकुन्तला में कालिदास ने शारीरिक व्यायाम की दृष्टि से शिकार खेलने की प्रथा की सराहना की है ।
शिकार खेलने की अलग पोशाक ( मृगया - वेशम् ) होती थी ।
सिर के बालों को लपेट कर जूड़ा बाँध दिया जाता था और ऊपर से फूल तथा बेलबूटे का बना हुआ छोटा सा ताज पहन लिया जाता था ।
पोशाक का रंग पत्तियों के रंग से मिलता - जुलता होता था ।
राजा के शरीर की रक्षा करने के लिये यूनानी स्त्रियाँ होती थीं ।
वे माला पहनती और हाथ में धनुष लिये रहती थीं ।
दशकुमारचरित में शिकार खेलने के परिणामों पर विशद विवेचन किया गया है ।
कहा गया है कि इससे पैरों का अद्भुत व्यायाम होता है ।
पशुओं के मनोविज्ञान से परिचय होता है ।
भेड़िये और शेरों का नाश होने से यातायात में सहूलियत होती है ।
झाड़ - जंगल और पहाड़ी प्रांतों से परिचय होता है तथा जंगली जन - जातियों से जान - पहचान होती है ।
इस प्रकरण को समाप्त करने के पहले ई०पू० चौथी शती में जिस रीति से जंगली हाथी पकड़े जाते थे उसका विवरण देना अप्रासंगिक न होगा ।
सबसे महत्वपूर्ण बात यह है कि यह विवरण यूनानी राजदूत मेगास्थिनीज का है जिसने अपनी आँखों से यह कार्यवाही देखी थी ।
आसाम , मैसूर , प्रमुख कुछ प्रांतों में अभी तक जंगली हाथियों को पकड़ने के लिये “ खेदा `` करने की प्रथा है , अर्थात उनको खदेड़ कर एक स्थान में लाया जाता है ।
जंगली हाथियों को पकड़ने के लिये पहले झाड़ - जंगलों से घिरा हुआ एक लंबा चौड़ा भू - भाग चुना जाता था ।
एरियन का कहना है कि यह भू - भाग इतना प्रशस्त होता था कि उसके भीतर अनायास एक सेना - शिविर स्थापित किया जा सकता था ।
इस भू - खंड के चारों ओर गहरी खाईं खोदी जाती थी ।
खाईं की दोनों बगलों में खोदी हुई मिट्टी का ढेर लगा दिया जाता था ।
इसी ढेर के भीतर बीच - बीच में मिट्टी हटाकर चौकीदार और हँकवा के रहने के लिये छोटी - छोटी कुटिया बनायी जाती थी ।
कुटियों के द्वार खाईं की ओर होते थे ।
घेरे के भीतर आने - जाने के लिये एक ही पुल होता था ।
इसे सदैव तिनके , टहनी और पत्तियों के द्वारा छिपा रखा जाता था ।
तैयारी हो जाने पर ३/४ पालतू हथनियों को उस घेरे के भीतर छोड़ दिया जाता था ।
हथनियों के आने का समाचार मिलते ही आस - पास के कुल जंगली हाथी अधिक रात होने पर उस घेरे के चारों ओर चक्कर काटते फिरते थे ।
वे एकाएक उस घेरे के भीतर घुसने का साहस नहीं करते थे ।
उधर अपनी - अपनी कुटियों में से पहरेदार और हँकवे जंगली हाथियों की कार्यवाही लक्ष्य करते जाते थे ।
निरंतर कई दिन बाहर ही बाहर घूमने के बाद वे क्रमशः घेरे के भीतर घुस पड़ते थे ।
झुंड के घेरे के भीतर पैठते ही पहरेदार पुल हटा लेते थे ।
प्रारंभिक दशा में जंगली हाथियों को पान - भोजन की कुछ भी सामग्री नहीं दी जाती थी ।
इस प्रकार कुछ दिनों में जब वे दुर्बल हो जाते थे तब एक लड़ाका और मस्त हाथी उस घेरे के भीतर छोड़ दिया जाता था ।
वहाँ पहुँचते ही वह अपरिचित हाथियों से लड़ने लगता था और अनायास वह भूखे जंगली हाथियों को पटक देता था ।
ऐसे जोखिम के समय कुछ कार्य - कुशल महावत पेट के बल रेंगते हुए आगे बढ़ कर जंगली हाथियों की टांगें बाँध देते थे ।
वह प्राणपण से बंधन खोलने का प्रयास करता था , परन्तु पालतू हाथी मार - मार कर उनकी नसें ढीली कर देता था ।
निदान जब वे बिलकुल पस्त हो जाते थे तब उन्हें कुछ खाने का पदार्थ दिया जाता था ।
क्रमशः पालतू हाथियों के साथ बाँध कर वे हाथी - खाने में लाये जाते थे ।
वहाँ उनका पालन - पोषण तथा शिक्षण आदि होता रहता था ।
मल्ल - युद्ध या कुश्ती हमारे हृदय में निहित युद्ध - लिप्सा को शान्त करने का अचूक साधन है ।
इसमें शारीरिक बल के साथ ही दाँव - पेंचों का प्रयोगात्मक ज्ञान होना भी परमावश्यक है ।
हमारे देश में मल्ल - क्रीड़ा या कुश्ती बहुत प्राचीन काल से मनबहलाव का एक उत्कृष्ट साधन मानी जाती है ।
आगे चलकर दोनों प्रतिद्वंदियों की ओर से तत्परता की आवश्यकता होती है ।
सभी को मालूम है कि पाण्डवों ने अज्ञातवास का काल मत्स्य देश की राजधानी विराट नगर में रह कर बिताया था ।
उनके वहाँ रहते समय असाढ़ ( मासे चतुर्थे ) में समारोह के साथ ब्रह्मोत्सव मनाया गया था ।
इस उत्सव की विलक्षणता यह थी कि इसके प्रसंग में कुश्ती की प्रतियोगिता होती थी जिसमें कार्यतः भाग लेने के लिये दूर - दूर से नामी पहलवान आते थे ।
इस बार भी वहाँ उस उत्सव के उपलक्ष्य में बहुत से मल्लों का जमघट हुआ था ।
इन मल्लों में जीमूत नाम का एक पहलवान था जिससे कोई भी टक्कर नहीं ले पाता था ।
इसलिये मारे गुमान के वह धरती पर वह पाँव नहीं धरता था ।
दंगल में भाग लेने के लिये वह भी आ पहुँचा और उपस्थित सब पहलवानों को लड़ने की चुनौती दी ।
परन्तु उससे लड़ने का साहस किसी का नहीं हुआ ।
ऐसी दशा में विराट राज के बार - बार कहने से भीम , जो उन दिनों रसोइये का काम कर रहा था , जीमूत से लड़ने के लिये तैयार हो गया ।
अखाड़े में पैठने के बाद भीम ने पहनावे की काछ आदि को भली भाँति सँभाल लिया ।
फिर उसने जोर से जीमूत को ललकारा ।
इस मल्ल - युद्ध की विशेषता यह थी कि इसमें शस्त्रास्त्र का उपयोग बिलकुल नहीं हुआ था ।
प्रारंभिक दशा में हाथा - बाँही होने लगी ।
बीच बीच में जोरों से चपेटने का शब्द सुनाई देने लगा ।
एक दूसरे के किसी अंग को जब दबोचने का प्रयास करता , तब झट वह उससे छुड़ा लेता ।
जब भी , एक का कोई अंग दूसरे के किसी अंग से टकरा जाता , तत्क्षण वह दूसरे को झटकार देता ।
कभी किसी को धरती पर पछाड़ कर दूसरा उसके शरीर को भली भाँति दलने - मलने लगता ।
कभी विपक्षी के अंगों को घुमा - घुमाकर मथने - सा लगता ।
इस युद्ध में पछाड़ , मुक्केबाजी , झापड़ , नाखून गड़ाने और लातों का बहुधा उपयोग हुआ था ।
कदाचित् जाँघ और सिरों के टकराने से भयंकर शब्द होता था ।
दर्शक लोग एकटक दोनों के प्रयुक्त दाँवपेंच देखकर आनंद उठाते थे और चिल्ला - चिल्लाकर अपना मनोभाव व्यक्त करते थे ।
वे कभी जाँघों से मार - मारकर एक दूसरे को खींचते , उठा लेते , चारों ओर घुमाते , फिर पटक देते ।
लड़ते समय दोनों प्रतिद्वंद्वी एक दूसरे को धिक्कारते भी थे ।
अंततोगत्वा भीम ने जीमूत को अचानक दोनों हाथों के बल ऊपर उठा लिया ।
इस प्रक्रिया का परिणाम यह निकला कि थोड़ी देर में जीमूत के प्राणपखेरू निकल गये ।
जनता साग्रह , दम बंद कर दोनों योद्धाओं के दाँव - पेंच की प्रयोगात्मक करतूत तन्मय होकर देख रही थी ।
बीच - बीच में चिल्ला - चिल्लाकर वह शाबासी देती और मनोभाव व्यक्त करती ।
कुछ समय बाद कंस महाराज ने बांया हाथ हिला कर तुरही और मृदंगों के वादकों को चुप हो जाने की आज्ञा दी ।
इस प्रकार बहुत देर तक कृष्ण भगवान चाणूर को छकाते रहे ।
बस तत्क्षण चाणूर का दम निकल गया और उसकी लाश धरती पर लोटने लगी ।
चाणूर के परलोक सिधारने के बाद कृष्ण भगवान को तोषलक नाम के और एक पहलवान का सामना करना पड़ा ।
किन्तु थोड़ी देर छकाने के बाद भगवान ने दोनों हाथों से उसे ऊपर उठा लिया और उसे वे घुमाने लगे ।
निदान जोर से धरती पर पछाड़ कर वे उसके शरीर को दलने - मलने लगे ।
फलतः पहलवान के मुँह से लहू निकलने लगा और स्वल्प काल में वह भी इस संसार से कूच कर गया ।
उधर बलराम जी ने मुष्टिक को मार गिराया ।
राम - कृष्ण की तत्परता देख कर कंस के होश - हवास जाते रहे ।
क्रोध से कांपते हुए उसने दोनों भाइयों को समाजवाट से निकाल देने और वसुदेव , नंद आदि को बंदीशाला में ठूंस देने की आज्ञा दी ।
किन्तु उसकी इस आज्ञा के पालन होने के पहले ही कृष्ण भगवान उस अत्याचारी शासक पर अचानक टूट पड़े ।
जातक ग्रन्थों में इस घटना का कुछ विकृत विवरण दिया गया है ।
घट जातक का कथन है कि देवगब्भा और उपसागर के दस बेटे थे ।
इनमें वासुदेव जेठे और बलदेव मंझले थे ।
पहले ही कंस से कहा गया था कि देवगब्भा के बेटों के हाथ तेरी मृत्यु होगी ।
इस लिये देवगब्भा पुत्र होते ही नंद गोप नाम के एक असामी की नव - जात लड़की के साथ उसे बदल लेती है और कंस महाराज को कहला भेजती है कि मेरे पुत्री हुई है ।
इस प्रकार दसों बार वह अपने भाई को धोखा देती गयी ।
कालान्तर में जब देवगब्भा के दसों पुत्र कुछ बड़े हो गये , तब वे चारों ओर बड़ा उपद्रव मचाने लगे ।
पता चलते ही कंस ने उन्हें मरवा डालने का निश्चय किया ।
इस प्रसंग में कहा गया है कि उसने धूम - धाम के साथ एक दंगल करवाने का ढोंग रचा और चाणूर और मुष्टिक नाम के दो पहलवानों को सिखा - पढ़ा कर तैयार रखा ।
नियत दिन पर रंग - मंडल बन कर तैयार हो गया , उसकी साज - सजावट भी अनोखी रीति से की गई तथा जय पताका फहरा दी गई ।
दर्शकों के बैठने के लिये दीर्घा , मंच , आसन प्रभृति रखे गये ।
कंस महाराज की आज्ञा मिलते ही चाणूर और मुष्टिक अखाड़े में आ डटे , ताल ठोक कर कूदने - फाँदने और रुक - रुक कर गरजने लगे ।
क्रमशः सुन्दर वेश - भूषा में और माला - चन्दन धारण कर बलदेव और वासुदेव अपने सभी भाइयों को साथ लेकर रंग - मंडल में आ पहुँचे ।
उनके वहाँ पहुँचते ही मल्ल - युद्ध आरंभ हो गया ।
किन्तु बलदेव ने चाणूर और मुष्टिक दोनों का वध कर दिया ।
पद्म पुराण और स्कंदपुराण का सुझाव है कि दिवाली के दूसरे दिन बलि - प्रतिप्रदा के सवेरे , पशु - युद्ध के अतिरिक्त पहलवानों की कुश्ती का प्रदर्शन किया जाय तथा विजयी को राजा पुरस्कार दे ।
पद्मपुराण के पाताल खंड में कहा गया है कि श्री रामचन्द्र के अयोध्या में लौटने का समाचार मिलते ही भरत जी ने नागरिकों को आनन्द मनाने की आज्ञा दी थी ।
इस प्रसंग में कहा गया है कि उन्होंने वीर योद्धाओं को “ क्रीड़ा - युद्ध `` दिखाने को कहा था ।
पाणिनि के काल में मुष्टि - युद्ध तथा डंडा आदि चलाने की प्रतियोगिता होती थी ।
ये भी एक प्रकार के खेल माने जाते थे ।
मनोविनोद के इन साधनों का नाम महर्षि पाणिनि ने “ प्रहरण - क्रीड़ा `` दिया है ।
दीर्घ निकाय के ब्रह्मजाल सूत्र में भी “ मुट्ठि - युद्ध `` तथा “ दंड - युद्ध `` का उल्लेख हुआ है ।
हमारे देश में प्राचीन काल में विद्या सीखने के बाद विद्यार्थियों की परीक्षा ली जाती थी ।
इस प्रसंग में यह कहना अप्रासंगिक न होगा कि उन दिनों परीक्षा का माहात्म्य इतना अधिक नहीं था जितना आधुनिक काल में देखा जाता है ।
विनय पिटक में कहा गया है कि जीवक ने तक्षशिला में जब चिकित्सा - शास्त्र सीख - पढ़ लिया तब उसने गुरु जी से घर लौटने की आज्ञा माँगी ।
परन्तु गुरु जी ने उस समय उसकी परीक्षा लेकर फिर घर लौटने की आज्ञा दी थी ।
कदाचित् वाद - विवाद का आयोजन कर परीक्षा ली जाती थी ।
कालान्तर में जब कुरु और पाण्डव वंशी कुमारों की शस्त्रास्त्र विद्या की शिक्षा समाप्त हो गई , तब गुरु द्रोण ने यथाविधि उनकी परीक्षा लेने की ठानी ।
यह परीक्षा सबके सामने ली गई थी ।
इसलिये कुमारों की निपुणता देखने के लिये रंगभूमि में भारी भीड़ लग गई ।
जनता के बैठने के लिये मंच वा दीर्घाएँ नियत की गयीं और शासक वर्ग तथा स्त्रियों के अलग - अलग स्थान निश्चित किये गये थे ।
थोड़ी देर में सारी रंगभूमि कुतूहली दर्शकों से ठसाठस भर गयी ।
कहीं तिल रखने का स्थान भी खाली नहीं रह गया ।
नियत समय पर गुरु द्रोणाचार्य अपने पुत्र अश्वत्थामा के साथ अखाड़े में आकर डट गये ।
मांगलिक कृत्यादि कर लेने के बाद कुछ कर्मचारी साज - सामान लेकर वहाँ पहुँच गये ।
फिर युधिष्ठिर के पीछे - पीछे वय के अनुसार शेष १०४ भाई क्रम से अखाड़े में पैठे ।
सभी की वेश - भूषा एक प्रकार की थी ।
कुमारों के वहाँ पहुँचते ही शस्त्रास्त्र चलाने में उनकी कुशलता के प्रदर्शन का आरंभ हो गया ।
प्रारम्भिक दशा में लक्ष्य - वेध करने में चमत्कार दिखाये गये ।
फिर तीर - कमान के सहारे उन्होंने अनेक प्रकार के खेल तमाशे दिखाये ।
वहाँ जब वे लहलहाती श्यामल घास पर लेटे हुए थे और रनिवास की महिलाएँ नृत्य - गीत के द्वारा कुमार का मन बहला रही थीं तब सभापिताख्यायी एक ब्राह्मण , कुमार से मिलने आया ।
उससे बात - चीत हो ही रही थी , कि सौदास कल्माशपाद नामक राज - राक्षस उस बगीचे में आ धमका ।
उसे देखते ही सभी तीन - तेरह होकर भाग निकले और रंग में भंग हो गया ।
दिव्यावदान का कथन है कि वसन्त - काल में एक दिन सम्राट अशोक रनिवास की महिलाओं के साथ उद्यान - यात्रा के प्रसंग में राजधानी के पूर्व में स्थित एक बगीचे में गये हुए थे ।
वहाँ लाल रंग के फूलों से लदा हुआ एक अशोक का पेड़ देख कर उनके मन में यह बात उठी कि एक निर्जीव पेड़ का क्या अधिकार है कि वह मेरे नाम से संसार में परिचित हो ?
अशोक की त्वचा खुरखुरी होने के कारण स्त्रियाँ उससे दूर भागती थीं ।
दोपहर को जब सम्राट झपकी ले रहा था , तब उसके प्रति अपना मनोभाव व्यक्त करने की इच्छा से महिलाओं ने अशोक के फूल तोड़ दिये और नोच - खसोट कर पत्तियाँ बिखरा दी ।
नींद खुलने पर उस वृक्ष की दुर्दशा देख कर सम्राट बहुत झुंझला उठा और तत्क्षण उन स्त्रियों को जलवा दिया ।
मार्कण्डेय पुराण से ज्ञात होता है कि वसंत काल में एक दिन सपरिवार राजा सुदेव अपने मित्र नल ( धूम्राश्व के पुत्र ) के साथ मन बहलाने के लिये किसी आम के बगीचे में गये थे ।
भोजनादि से निवृत्ति के बाद दोनों मित्र तालाब के किनारे टहलने लगे ।
ऐसे समय नल ने च्यवन ऋषि के पुत्र प्रमति की धर्मपत्नी को देखा ।
वह उस समय वहाँ पानी भरने आयी हुई थी ।
उपर्युक्त घटनाएँ रजवाड़ों से संबद्ध थी ।
अभिजात वर्ग के साथ संबद्ध होने के कारण उन उदाहरणों से लोक - जीवन का पता नहीं लगाया जा सकता ।
रजवाड़ों से संबंधित विषयों में सामान्यतः उपचार , अनुष्ठान , और दिखावट की भरमार होती है ।
अतः उनमें प्राण की फड़क कम होती है ।
जनता जिस रीति से उद्यान - यात्रा की विचित्रता का अनुभव करती थी , उसका सजीव वर्णन वात्स्यायन के कामसूत्र में हुआ है ।
पौ फटते ही सज - धज कर लेने के बाद , नौकर - चाकर और वारनारियों के साथ घोड़ों पर सवार होकर नागरिकों को उद्यान - यात्रा करनी चाहिये ।
सारा दिन वे वहीं बिता दें ।
मन बहलाने के लिये मुर्गों , लाव - तितिरों और मेढों की लड़ाई देख , जुआ खेल और नाटकादि का अभिनय देख अथवा स्त्री - संग करके वे मन बहलावें ।
फिर संध्या होते ही उद्यान - यात्रा का रहा - सहा चिह्न अपने साथ लेकर वे घर लौटें ।
उद्यान - यात्रा के प्रसंग में पान - गोष्ठी की बैठक भी की जाय ।
उद्यान - यात्री दो दलों में विभक्त होकर खेल - खेल में एक दूसरे को कदंब के फूल द्वारा मारने का प्रयत्न करते थे - प्रभृति क्रीड़ाएँ भी खेलने की रीति थी ।
कदाचित् प्राचीन काल में पुरानी खार मिटाने के अभिप्राय से वन - विहार का बहाना किया जाता था ।
महाभारत में वर्णित “ घोष - यात्रा `` इसी प्रकार की एक घटना थी ।
कर्ण और शकुनि ने महाराज धृतराष्ट्र को चकमेबाजी से यह समझा दिया कि हम लोग गो - धन की जाँच - पड़ताल करने तथा शिकार खेलने के लिये द्वैत - वन की यात्रा कर रहे हैं ।
किन्तु पांडवों को तंग करना ही उनका मुख्य उद्देश्य था ।
राजा की आज्ञा मिलते ही धृतराष्ट्र सेना , रनिवास , नागरिक इत्यादि के साथ हस्तिनापुर से निकल पड़े ।
द्वैतवन में पहुँचने के बाद उन्होंने गौ , भैंस , बकरी आदि की देख - भाल की , नये पशु दागे गये , पुरानों का हिसाब - किताब मिलाया गया ।
वहाँ के ग्वालों ने धूम - धाम के साथ दुर्योधन की आवभगत की ।
गोपिकाओं ने नृत्य - गीत दिखाया और सुनाया तथा भोजनादि का प्रबंध किया ।
सिपाही और नागरिक लोग मनमाना शिकार करते फिरते रहे ।
क्रमशः वन और उपवनों को पार कर मंडली द्वैतवन में स्थित तालाब की ओर बढ़ चली ।
दुर्योधन ने तालाब के किनारे तंबू गाड़ने की आज्ञा दी ।
दुर्भाग्यवश उस समय उसी भूभाग में पांडव लोग भी डेरा डाले हुये थे ।
फिर उसी समय गंधर्व-राज चित्रसेन अप्सराओं के साथ उस पोखरे में जल-क्रीड़ा कर रहे थे ।
दुर्योधन के सेवकों ने जब बलात् उनको वहाँ से खदेड़ना चाहा , तब लड़ाई छिड़ गयी ।
युद्ध में दुर्योधन , कर्ण , शकुनि आदि प्रमुख बड़े-बड़े वीरों की हार हुई ।
अन्ततः गंधर्वराज , दुर्योधन और उसके रनिवास की महिलाओं को बन्दी बना कर उठा ले ही जाना चाहता था , तब युधिष्ठिर के आग्रह करने से भीम और अर्जुन ने उसे रोका ।
किन्तु इस बार गंधर्वराज को नीचा देखना पड़ा ।
तब दुर्योधन आदि को मुक्ति मिली ।
अश्वघोष के बुद्ध चरित में कुमार शाक्य सिंह के नगर परिदर्शन का नाम विहार-यात्रा दिया गया है ।
आगे चलकर भिक्षु श्रमण के साथ भेंट होने से पहले , राजकुमार वन-विहार को गये हुए थे ।
वहाँ हलवाहों को बैलों के साथ निर्दयता का बर्ताव करते तथा हल के फाल की रगड़ से अनगिनत जीवों का नाश होते देख उनका हृदय पसीज गया ।
अन्त में महानिष्क्रमण के अनन्तर कवि कहते हैं कि कुमार के वियोग से दुखी होकर नागरिकों ने जब कपिलवस्तु के उपवनों में जाना छोड़ दिया , तब वे जंगल जैसे लगने लगे ।
बाल्यावस्था में कुरु-पांडवों ने जिस ढंग से गंगा नदी में जल-विहार किया था , उसका विशद वर्णन महाभारत में हुआ है ।
उसी प्रकार हरिवंश में जिस रीति से उत्तर काल में बलराम , श्रीकृष्ण प्रमुख यादवों ने समुद्र में जल-क्रीड़ा की थी , उसका ब्यौरा दिया गया है ।
यहाँ यह कहना अप्रासंगिक न होगा कि द्वारका-निवासी यादव लोग मन बहलाने के लिये प्रायः समुद्र में जल-केलि किया करते थे ।
हरिवंश का कथन है कि एक बार यदु सपरिवार समुद्र में जल-केलि कर आनन्द उठा रहा था ।
ऐसी दशा में अचानक नाग-राज बलात् यदु को लेकर हवा हो गया ।
देवी सत्यभामा के बारे में कहा गया है कि वह बात-बात में कृष्ण भगवान को समुद्र में जलकेलि से संबद्ध घटनाओं की याद दिलाती रहीं ।
इनके अतिरिक्त पिंडारक तीर्थ के समीप बलराम जी , श्रीकृष्ण तथा प्रमुख वृष्णियों ने जिस रीति से समुद्र में जल-क्रीड़ा की थी , उसका विशद विवरण उक्त ग्रंथ में पाया जाता है ।
बलराम जी अकेली रेवती देवी के साथ जल केलि कर रहे थे , प्रत्युत कामजयी श्रीकृष्ण अकेले १६,००० स्त्रियों का मन रखकर चलते थे ।
इसमें विशिष्टता यह थी कि एक-एक महिला उस समय यह सोचती थी कि भगवान उससे अधिक और किसी को नहीं चाहते ।
सभी का ध्यान भगवान पर केन्द्रित था ।
जल-क्रीड़ा के प्रसंग में जल-यंत्र वा पिचकारी का उपयोग होता था तथा जल-युद्ध करने की भी रीति थी ।
पुनः कुछ लोग नावों की सैर कर मौज करते थे ।
अभिजात वर्ग के कुछ यादव थोड़ी दूर पर जल-केलि कर रहे थे ।
उनके साथ भी महिलाएँ थीं ।
वे नृत्य-गीत कर रही थीं ।
यह देखकर भगवान ने पच-चूड़ा , कनवेरी , माहेन्द्री प्रमुख अप्सराओं को बुला लिया ।
उन्होंने जल से संबद्ध अद्भुत-अद्भुत क्रीड़ा-कौतुक दिखा कर दर्शकों के हृदय में भिन्न - भिन्न रसों की सृष्टि की ।
जल-क्रीड़ा समाप्त हो जाने पर यादव लोग वस्त्र-आभूषण आदि पहन कर पान-भूमि को सिधारे ।
वहाँ जी भर पान-भोजन कर लेने के अनन्तर सभी सामूहिक नृत्य-गीत में सम्मिलित हुए ।
वात्स्यायन ने भी कामसूत्र में गर्मी के दिनों उद्यान-यात्रा के प्रसंग में जलक्रीड़ा की प्रथा का उल्लेख किया है ।
प्रसंगतः युधिष्ठिर कहते हैं कि मैं अपने को अक्ष-क्रीड़ा का विशेषज्ञ बताते हुए राजा का सभासद् बनूँगा ।
आगे चल कर युधिष्ठिर जो कुछ कहते हैं उससे विदित होता है कि उन दिनों पासे हाथी दाँत के बनते थे , गोटियाँ लाल , सफेद , हरे और पीले रंग की होती थीं ।
लकड़ी की बनी हुई पटरी होती थी जिस पर बहुत - से खाने बने होते थे , पासे लुढ़काए जाते और दाँव के अनुसार गोटियाँ हटाई - बढ़ाई जाती थीं ।
संक्षेप में खेल बहुधा आधुनिक काल की चौसर या चौपड़ से मिलता - जुलता था ।
वस्तुतः अक्ष - क्रीड़ा की लोकप्रियता इतनी अधिक थी कि हरिवंश का कथन है कि मनबहलाव के लिए यादव महिलाएँ तक चौसर खेलती थीं ।
उसी ग्रंथ में गोल - क्रीड़ा नाम के एक खेल का उल्लेख हुआ है ।
टीकाकार का कथन है कि “ गोल - क्रीड़ा `` एक प्रकार का जुआ है जिसमें गोलाकार पासों का उपयोग होता था ।
मनोरंजन के लोकप्रिय साधन होते हुए भी मनु भगवान ने द्यूत - क्रीड़ा की बड़ी निंदा की है ।
कौटिल्य ने जुए पर राष्ट्र का नियंत्रण लगा रखा है ।
उसका निर्देश है कि द्यूत - क्रीड़ा की देख - भाल करने के लिए अलग एक निरीक्षक हो ।
सरकारी द्यूत - शालाओं में ही जुआ खेला जाय ।
अन्यत्र खेलने वालों पर जुर्माना किया जाय ।
अध्यक्ष व सभिक नाममात्र किराया लेकर पासे आदि मुहैया करे ।
उसी प्रकार पानी प्रभृति देने और सभागृह में खेलने की आज्ञा देने के लिए वह थोड़ा - सा शुल्क ले ।
फिर विजयी से वह पाँच रुपए सैकड़ा वसूल करे ।
साथ ही खेलते समय जो बिक्री - बट्टा हो व रकम आदि बंधक रखी जाय , ऐसी कार्यवाहियों पर भी वह दृष्टि रखे ।
धोखेबाज धूर्तों पर जुर्माना किया जाय ।
याज्ञवल्क्य भी द्यूताध्यक्ष व सभिक को प्रभूत क्षमता देने का पक्षपाती था ।
उसका निर्देश है कि जब बाजी का परिमाण सौ से कम हो तब सभिक बीसवाँ भाग राज - कर के रूप में ले और जब जीत की रकम सौ से ऊपर हो तब वह दसवाँ भाग वसूल करे ।
हारनेवाले से रुपया उगाह कर वह विजयी को दिलावे ।
यहाँ उल्लेख योग्य विषय यह है कि अग्निपुराण में दिए हुए नियमादि बहुधा याज्ञवल्क्य पर आधारित हैं ।
ऊपर के वर्णन से यही प्रमाणित होता है कि सभिक भी राष्ट्र का एक कर्मचारी होता था तथा हारे हुए जुआरी पूर्णतया उसके वश में हो जाते थे ।
जीतने वालों को जीत की रकम दिलाने के लिए कभी - कभी हारने वालों पर दबाव भी डालना पड़ता था ।
इस दृष्टिकोण से विचार करने से भास के चारुदत्त और शूद्रक के मृच्छकटिक नाटक के सभिक की डाँट - फटकार और कार्यवाही बिलकुल स्वाभाविक मालूम होती है ।
प्रत्युत प्राचीनकाल के सभिकों के कर्तव्यों से जिनका परिचय नहीं , उनको उसकी यह बात खटकने लगती है ।
पद्मपुराण के पातालखंड में द्यूत - क्रीड़ा की व्यापकता और लोकप्रियता के निर्देशन स्वरूप कुछ किस्से - कहानियाँ देखने में आती हैं ।
रघुवंश में कालिदास ने इन्दुमती की स्वयंवर - सभा का वर्णन करते हुए कहा है कि कुछ राजा समय काटने के लिए रत्न - जड़ित अंगूठियों की प्रभा से जगमगाते हुए पासे लुढ़का रहे थे ।
दशकुमार - चरित में द्यूत - क्रीड़ा के २५ अंगों का उल्लेख हुआ है ।
साथ ही जुआ खेलने की अच्छाइयों का भी वर्णन हुआ है ।
कहा गया है कि खिलाड़ी जीत होने से अत्यधिक आनंदित नहीं होते तथा हारने से हिम्मत नहीं हारते ।
यह क्रीड़ा खिलाड़ी को हठ - धर्मी बनाती है जो मनुष्यता का आधार है ।
दूसरे खिलाड़ियों की दमबाजी तथा हस्त - कौशल का निरीक्षण करने से बुद्धि का विकास होता है , इत्यादि ।
फिर विहार भद्र प्रसंगतः अवन्ति वर्मा को समझा रहा है कि जुआ खेलने से ध्यान केंद्रित होता है , तन्मयता आती है ।
पहले की तरह इस काल में द्यूत - क्रीड़ा की व्यापकता तथा लोकप्रियता बनी रही ।
जैसे - जैसे समय बीतता गया , वैसे - वैसे भिन्न - भिन्न प्रकार की द्यूत - क्रीड़ाओं का आविष्कार होता गया ।
खेलने की परिपाटी बहुधा आधुनिक काल की चौसर जैसी थी ।
सभिक का उत्तरदायित्व भारी था , इसलिये कभी - कभी उसे हारे हुए जुआरियों से रुखाई का बर्ताव करना पड़ता था ।
जीत की रकम का थोड़ा भाग राष्ट्र को मिलता था ।
हमारे देश में दीर्घकाल से जादू वा इन्द्रजाल का कार्यतः उपयोग राजनीति के क्षेत्र में शत्रु को चकमा देने या युद्ध जीतने के अभिप्राय से तथा मनोरंजन के साधन के रूप में होता आया है ।
वैदिक साहित्य में जादू का नाम “ माया `` मिलता है ।
“ माया `` शब्द का सरल अर्थ भ्रम वा भ्रान्ति है ।
दूसरे शब्दों में माया का अर्थ वास्तव में जिस वस्तु का अस्तित्व नहीं , जो सर्वथा मिथ्या है , उसी को स्थितिशील और सच मान लेना है ।
अतः , मूलतः औरों की आँखों में धूल झोंकने के लिये माया की रचना की जाती है ।
संभवतः आदिम काल में अनार्य जन - जातियाँ इस विद्या में बहुत बढ़ी - चढ़ी थीं ।
राक्षसों के बारे में कहा गया है कि रात को वे पक्षी बनकर उड़ते फिरते थे तो कभी उल्लू बनकर इधर - उधर रमते फिरते थे ।
परन्तु अनार्य शत्रुओं की बहुत दिनों नहीं चली ।
क्रमशः आर्यों ने भी इस विद्या को अपनाया और युद्ध - विग्रहों के छिड़ने पर वे इसका कार्यतः उपयोग करने लगे ।
इन्द्र भगवान की प्रशंसा करते हुए ऋग्वेद में कहा गया है कि उन्होंने माया की रचना कर मायावी शुष्ण का वध किया था ।
ऊपर कहा जा चुका है कि रणक्षेत्र में माया का उपयोग करने के अतिरिक्त वैदिक - काल में मनोरंजन के साधन के रूप में भी कदाचित् उसका उपयोग होता था ।
ऐसे जादूगर जो माया की सृष्टि कर दर्शकों को भ्रम में डालते थे , ऋग्वेद में उनका नाम “ यातुधान `` पड़ा है ।
अवेस्ता में इन्हीं का नाम “ यातुमान `` पड़ा है ।
कालान्तर में जादू - टोने इत्यादि का प्रभाव बहुत बढ़ गया ।
इसका प्रमाण अथर्ववेद , सामविधान ब्राह्मण सरीखे ग्रंथों में बहुतायत से मिलता है ।
रामायण का कहना है कि शत्रुओं की आँखों में धूल झोंकने के लिए राक्षस लोग प्रायः माया का उपयोग सफलता के साथ किया करते थे ।
शूर्पनखा के बारे में कहा गया है कि कुरूपा राक्षसी होते हुए भी अनिंद्यरूपा नवयुवती बनकर उसने बारी - बारी से राम और लक्ष्मण के प्रति अपना प्रेम जतलाया था ।
मारीच ने स्वर्ण - मृग बन कर सीता जी को ललचाया था ।
युद्ध - क्षेत्र में मेघनाद ने साडम्बर माया सीता का वध किया था ।
कौटिल्य के अर्थशास्त्र में माया वा जादू के राजनैतिक उपयोगों के बहुत - से उदाहरण पाये जाते हैं ।
कौटिल्य ने जादू का नाम “ जंभक - विद्या `` दिया है ।
शासकों को बहकाकर बंदी बनाने अथवा उनकी हत्या करने तथा राजा के मंत्री और अमात्य आदि को फोड़ने के लिये कौटिल्य ने जम्भक विद्या में पारदर्शी भेदियों से काम लेने का सुझाव दिया है ।
रीछ की खाल ओढ़ कर और मुँह से अनवरत धुआँ निकालते हुए भेदिये भूत बनते थे ।
सरल विश्वासी जनता में त्रास फैलाने के उद्देश्य से देवताओं की मूर्ति पर तेल और अबरक पोत दिया जाता था ।
इससे आग लगा देने पर भी मूर्तियाँ जलने नहीं पाती थीं ।
अर्थशास्त्र के अन्तिम अधिकरण में कौटिल्य ने बहुत से नुस्खे दिये हैं ।
परन्तु कठिनाई यह है कि इसमें बहुत - से ऐसे पेड़ - पौधों के नाम आये हैं जिनसे हमारा परिचय नहीं ।
जुगनू के चूर के साथ कड़ुआ तेल मिलाने से रात को वह चमकता है ।
उल्कापात दिखाने के लिये हंस , कराँकुल , मोर जैसी बड़ी चिड़ियों की दुम में जलता हुआ एक सरकंडा बाँध देने की रीति थी ।
मुँह से अनवरत धुएँ की राशि निकालने के लिये मुँह में पीलू की गोली या अलसी की जड़ तथा रूई और तागे से लपेटकर आग रख ली जाती थी ।
समुद्र के फेन में तेल छोड़ कर जला देने से वह पानी में भी जलता रहता है ।
उसी प्रकार बन्दर की हड्डी और चितकबरे रंग का बाँस घिसकर जो आग निकाली जाती है , वह आग पानी में भी नहीं बुझती ।
ऊँट के चमड़े के बने हुए जूते पर उल्लू और गिद्ध का खून लगाकर उन्हें पीपल की पत्तियों से लपेट देना चाहिए ।
ऐसे जूतों का उपयोग करने से निरंतर ५० योजन चलने पर भी थकावट नहीं मालूम पड़ती ।
महर्षि वाल्मीकि ने लव और कुश को शस्त्रास्त्र संबंधी नाना विद्याओं के अतिरिक्त गांधर्व विद्या तथा जालन्धरी विद्या भी सिखायी थी ।
इस विद्या का विशद वर्णन पुराणो में कहीं नहीं हुआ है ।
किन्तु अनुमान करना असंगत न होगा कि कदाचित् इसका संबंध इन्द्रजाल से रहा हो ।
पद्मपुराण के क्रियायोगसार खंड का कहना है कि इस विद्या के प्रभाव से राजकुमारी सुलोचना पुरुष बन कर राजा सुषेण के दरबार में पहुँच गई ।
उन दिनों सुलोचना ने अपना नाम वीरवर रख लिया था ।
इस दशा में उसने महाकाय एक गैंडे को मार कर राजकुमारी जयन्ती देवी के साथ विवाह तक कर लिया था ।
विष्णु - पुराण में कहा गया है कि युद्ध करते समय प्रद्युम्न ने दैत्यराज शम्बर के द्वारा प्रयुक्त “ सप्तमी माया `` को “ अष्टमी माया `` से बिलकुल अभिभूत कर दिया ।
स्कंदपुराण के अवन्ती - खंड मे कहा गया है कि इस माया के प्रभाव से सारा संसार गाढ़े अंधकार से छा दिया जा सकता है ।
पुनः उसी पुराण के प्रभास - खंड में कहा गया है कि रुरु दैत्य जब देवी के साथ लड़ रहा था , तब उसने इस माया का उपयोग किया था ।
किंतु देवी जी के आगे उसकी एक न चली ।
अंततः देवी जी ने रुरु को हरा कर समुद्र में ढकेल दिया ।
शिव भगवान जब जलंधर दैत्य के साथ लड़ रहे थे , तब भगवान को वश में करने के लिए दैत्य - राज ने इस माया का उपयोग किया था ।
माया के प्रभाव से सैकड़ों गन्धर्व और अप्सरायें युद्ध - क्षेत्र में आ गयीं तथा नाचने , गाने और बजाने लगीं ।
इनके नृत्य इतने रोचक थे कि शंकर भगवान स्तम्भित होकर बहुत देर तक वही देखते और सुनते रह गए ।
शत्रु को हकबका देने के लिए युद्ध - क्षेत्र में इन्द्रजाल विद्या के प्रयोजित होने के अतिरिक्त समय - समय पर कुतूहली दर्शकों के मनोविनोद के लिए भी इस विद्या का उपयोग होता था ।
रत्नावली नाटिका में सवरण - सिद्धि नाम के एक ऐन्द्रिजालिक की करामातों का विशद वर्णन हुआ है ।
महारानी वासवदत्ता ने जब भाँपा कि उसका पति - देवता , वत्सराज उदयन सागरिका नाम की एक अनाथ शरणार्थिनी के प्रेम में फँस गया है , तब मन ही मन वह कुढ़ने लगी ।
निदान रानी ने उस बिचारी को रनिवास के एक एकांत कमरे में हाथ - पैर में बेड़ियाँ डाल कर बंद कर दिया ।
उसे मुक्ति दिलाने के लिए अमात्य यौगन्धरायण ने एक कुशल ऐन्द्रजालिक को भेजा ।
वह हँसमुख था तथा हाथ में चँवर लिए था ।
राजा की आज्ञा मिलते ही उसने चँवर डुलाते हुए आकाश - पथ में बहुत से देवता दिखाए ।
फिर बहुत - से सिद्ध - चारण देवियों के साथ अधर में नाचने लगे ।
अन्त में ऐन्द्रजालिक ने माया की रचना कर राज - भवन के एक खंड में आग लगा दी ।
हक्का - बक्का होकर राजा तथाकथित सागरिका को बचाने के लिए जलते महल के भीतर घुस गया ।
यह देखते ही जादूगर ने अचानक आग बुझा दी ।
तथाकथित सागरिका वासवदत्ता की सगी बहन रत्नावली निकली ।
अपने स्वामी को सार्वभौम सम्राट बनाने की नीयत से यौगन्धरायण रत्नावली से उसका विवाह कराना चाहता था ।
अंततः महारानी बड़े प्रेम के साथ उदयन के हाथ अपनी बहन रत्नावली को सौंपती हैं ।
हमारे देश में कठपुतली का नाच मनोरंजन का बड़ा प्राचीन साधन रह चुका है ।
पहले - पहल इसका उल्लेख महाभारत में हुआ है ।
उपमा के रूप में कहा गया है कि मानव , तारों से बँधी हुई कठपुतली की तरह ईश्वर के द्वारा चलाए जा रहे हैं ।
कवि श्री हर्ष का कहना है कि नल के प्रमोद - भवन में निरन्तर कठपुतली का नाच हुआ करता था तथा सूत्रधार लोग भीत की आड़ में बैठ कर गुड़ियों को चलाते थे ।
इन प्रमाणों से यही सिद्ध होता है कि गुड़ियों का नाच हमारे देश में महाभारत काल से चालू था ।
ऊपर कहा जा चुका है कि भृगु ऋषि के वंशज तक्षण शिल्प व लकड़ी के काम में बहुत बड़े - चढ़े निकले ।
अनुमान करना असंगत नहीं होगा कि बढ़ई का काम उनकी कौलिक आजीविका नहीं था , प्रत्युत अवकाश का समय काटने के लिए वे इस काम को करते थे ।
अतः यह उनका मनोरंजन का साधन रहा ।
कामसूत्र में नागरिकों को निर्देश दिया गया है कि अवकाश का समय काटने के लिए वे या तो सूत कातें ( तर्क कर्म ) या लकड़ी का काम करें ।
कादम्बरी में स्पष्ट शब्दों में कहा गया है कि विद्या - मंदिर में कुमार चन्द्रापीड को और विद्याओं के साथ “ दारू - कर्म `` वा लकड़ी का काम भी सिखाया गया था ।
पद्मचरित में तक्षण को पुस्तक कर्म का एक महत्वपूर्ण भाग माना गया है ।
राजकुमार उदयन का पालन - पोषण जंगलों में जमदग्नि मुनि के आश्रम में हुआ था ।
बड़ा हो जाने पर कुमार एक दिन आखेट के लिए घने जंगल में पैठा ।
वहाँ उसने किसी बहेलिए को एक प्रकांड अजगर को कस कर बाँधते देखा ।
यह दृश्य देख कर कुमार का हृदय पसीज गया और उसने उसे छोड़ देने को कहा ।
परन्तु उस व्याध ने उसकी एक न सुनी ।
“ मैं इसे नगर और गाँव में दिखा कर पैसा कमाऊँगा `` , कहते हुए उसने साँप को पिटारी में बंद कर दिया ।
निदान कुमार ने अपना कंगन देकर उसे छुड़ा लिया ।
यद्यपि वैदिक साहित्य में झूले का उल्लेख कम हुआ है , तथापि अनुमान करना असंगत नहीं होगा कि उस काल में भी बच्चों को सुलाने व रोते हुए बच्चों को चुप कराने के लिए कहीं - कहीं झूले का उपयोग होता रहा होगा ।
हरिवंश और विष्णु - पुराण में कृष्ण भगवान और बलराम जी के बारे में कहा गया है कि बचपन में दोनों झूले ( स्यन्दोलिका ) पर झूल कर मन बहलाते थे ।
कालिदास के रघुवंश से पता चलता है कि राजभवनों में लीलागार नाम का एक प्रशस्त कमरा होता था ।
वहाँ दोला के अतिरिक्त मनोविनोद के नाना साधन रखे रहते थे ।
मालविकाग्निमित्र से विदित होता है कि सामान्यतः स्त्रियाँ झूले पर झूलने की बड़ी शौकीन होती थी ।
महादेवी धारणी को झूले पर से गिर जाने के कारण चोट लगी थी ।
रानी इरावती महाराज के साथ बैठ कर झूलने की इच्छा प्रकट करती है ।
स्कंदपुराण के पुरुषोत्तम - माहात्म्य में सुझाव दिया गया है कि फागुन की पूर्णिमा को पुरी में जगन्नाथ जी के मंदिर के सामने के आँगन में गोविंद जी का दोलारोहण उत्सव मनाया जाय ।
इस प्रसंग में निर्देश दिया गया है कि चतुर्दशी की रात को अग्न्योत्सव करके दूसरे दिन भगवान को झूले पर पधराया जाय ।
वृन्दावन में भगवान श्रीकृष्ण ने गोपागनाओं के साथ जो लीलाएँ की थी , संभवतः यह उत्सव उसी का स्मारक है ।
उसी पुराण के अरुणाचल माहात्म्य में कहा गया है कि शंकर भगवान और देवी जी जब कनकाचल पर ठहरे हुए थे , तब मन बहलाने के लिए वे कभी - कभी “ दोला - केलि `` किया करते थे ।
पुनः उक्त पुराण के रेवाखंड का कहना है कि कालपृष्ठ नाम के एक दानव का वध करने के लिए विष्णु भगवान ने एक माया की रचना की थी ।
इस प्रसंग में उन्होंने कहा गया है कि माया - कानन में रमती हुई सात भुवनमोहिनी स्त्रियों की सृष्टि की थी ।
वे झूले पर झूलती हुई मधुर स्वर से गा रही थी ।
उन्हें देखते ही दानव बिलकुल मोहित हो गया ।
दशकुमार - चरित में कहा गया है कि कुमार राजवाहन ने किसी उपवन में दो प्रेमियों को झूले पर झूलते देखा था ।
दोला - केलि जैसी , कुन्दक - क्रीड़ा भी प्राचीन काल में मनोविनोद का अतीव सामान्य साधन रह चुकी थी ।
इस प्रकार इस खेल को खेलने से शारीरिक परिश्रम होता था ।
कभी - कभी पुरुषों को बहकाने के लिए स्त्रियाँ यह खेल खेलती थीं ।
प्राचीन भारत में यह क्रीड़ा सार्वजनिक थी - अर्थात सभी वय के स्त्री - पुरुष मन बहलाने के लिये यह खेल खेलते थे ।
फिर भी अधिकतर स्त्रियाँ यह खेल खेलती थी ।
स्वप्नवासवदत्ता नाटक में राजा उदयन की भावी पत्नी तथा मगधराज दर्शक की सगी बहन , पद्मावती कुन्दक क्रीड़ा करती हुई दिखायी देती है ।
स्कंद - पुराण के माहेश्वर खंड में कहा गया है कि गौरी देवी बहुधा यह खेल खेलती थी ।
उसी पुराण के काशीखंड से पता चलता है कि गेंद खेलते समय बड़ी स्फूर्ति की आवश्यकता होती थी तथा अंगों का संचालन भी बहुत होता था ।
स्त्रियों के अतिरिक्त पुरुष भी कुन्दक - क्रीड़ा में सक्रिय भाग लिया करते थे ।
पद्मपुराण के क्रियायोगसार खंड में कहा गया है कि भद्रतनु नाम के एक ब्राह्मण की भक्ति से मुग्ध होकर नारायण ने उससे मित्रता कर ली ।
मन बहलाने के लिये दोनों कभी - कभी गेंद खेलते थे ।
मालविकाग्निमित्र नाटक से पता चलता है कि छोटे - छोटे बच्चे भी गेंद खेलते थे ।
रघुवंश में कहा गया है कि थपकी मार कर गेंद उछाला जाता था ।
भागवत - पुराण से इस बात की पुष्टि होती है ।
दशकुमार - चरित का कहना है कि सुह्म देश की राजकुमारी को देवी ने स्वप्नादेश दिया था कि प्रत्येक महीने के तीसरे दिन मंदिर में जाकर गेंद खेलते हुए वह नृत्य कला का प्रदर्शन करे ।
राजकुमारी का नाच देखने के लिये मंदिर में भारी भीड़ लग जाती थी ।
इसलिये उस समारोह का नाम “ कुंदोत्सव `` पड़ा ।
कामसूत्र से पता चलता है कि आकर्ष खेलने की पटिया होती थी जो द्यूतफलक के साथ नागरक की बैठक पर टँगी रहती थी और खेलते समय उतार ली जाती थी ।
इस फलक पर बहुत - से खाने बने हुए रहते थे जिनमें दाँव के अनुसार गोटियाँ रखी जाती थी ।
नियत दाँव पड़ने पर विपक्षी गोटियाँ मार दी जाती थी ।
कात्यायन का कथन है कि उन दिनों ऐसे खाने फलक व पटिया के ऊपरी भाग में बने रहते थे ।
चौपड़ खेलने की जो बिसात होती है उसमें भी दोनों बगलों में इस प्रकार के धारीदार खाने बने रहते हैं ।
परन्तु ऐसा मालूम होता है कि आकर्ष दो मनुष्यों का खेल था ।
इसके विपरीत चौसर में चार खिलाड़ी भाग लेते हैं ।
यहाँ कहना अप्रासंगिक न होगा कि काम - सूत्र के टीकाकार यशोधर ने आकर्ष - क्रीड़ा का पर्यायवाची शब्द अक्ष - क्रीड़ा माना है ।
जातक ग्रन्थों में जिस रीति से लुम्बिनी उद्यान में शुद्धोदन की देवियों ने शाल - भजिका का पर्व मनाया था , उसका विशद वर्णन हुआ है ।
कहा गया है कि कपिलवस्तु और देवदह नगरों के बीच एक सघन शाल - वन था ।
इस वन के भीतर से दोनों नगरों के रहने वाले यातायात करते थे ।
देवियाँ कपिलवस्तु से देवदह को जाती थी ।
तब वसन्त ऋतु की छूत लगने के कारण उक्त शाल - वन के एक - एक पत्र और पुष्प में सिहरन हो रही थी ।
प्रत्येक पेड़ की शाखा और टहनी नवपल्ल्व और खिले हुए फूलों के बोझ से झुक गई थी ।
दूर से मालूम होता था कि सारे वन पर दावानल की लालिमा छा गई थी ।
ऐसा मोहक दृश्य देख कर देवियों से रहा नहीं गया और उन्होंने शाल - वन में खेलने की इच्छा प्रकट की ।
महादेवी सहेलियों के साथ उस वन में चली गयी ।
निदान जब वह एक मंगलमय शालवृक्ष के तने के पास पहुँची तब फूलों से लदी हुई एक टहनी को थामने के लिये उन्होंने हाथ बढ़ाया ।
देवी के हाथ बढ़ाते ही वह टहनी अपने आप झुक गयी ।
देवी ने उसे पकड़ लिया ।
ऐसी दशा में उसे प्रसव - वेदना का अनुभव हुआ ।
नगर के आस - पास के शाल वनों में हजारों लोग एकत्र होकर साखू के फूल तोड़ते , नाचते , गाते और खेलते - कूदते , रमते फिरते थे ।
अनुमान किया जाता है कि ताल - भजिका क्रीड़ा के प्रसंग में ताड़ के पेड़ों पर हमला किया जाता था ।
ऊपर कहा जा चुका है कि ये सब क्रीड़ाएँ पूर्वी प्रांत में प्रचलित थी ।
साँची और बरौत में पत्थर पर की खुदाई के जो काम हैं , उनमें प्रायः ऐसे दृश्य देखने में आते हैं ।
सामान्यतः देखा जाता है कि एक महिला किसी झुके हुए पेड़ से फूल चुन रही है ।
कुषाण - काल के गान्धार शिल्प में भी ऐसे दॄश्य विरल नहीं ।
इन खेलों की विशिष्टता यह थी कि क्रीड़ा में भाग लेने वाले स्त्री - पुरुष स्वयं , अपने हाथ से फूल - फल तोड़ते थे ।
ये खेल भिन्न - भिन्न प्रांतों में प्रचलित थे ।
सहकारभंजिका - आम के बौर तोड़ने से संबंधित थी ।
विसखादिका - कमल की नालों को काने से संबंधित थी ।
यह क्रीड़ा तालाब के निकट ही संभव थी ।
नवपत्रिका - नववर्षा के बाद जब वनस्थली के पेड़ - पौधों पर नयी पत्तियाँ आने लगती थीं , तभी यह खेल खेला जाता था ।
यहाँ स्मरणीय है कि कई पुराणों में दमनकोत्सव का उल्लेख हुआ है ।
स्कंद - पुराण का कहना है कि यह उत्सव पहले - पहल काशी में कुशध्वज राजा ने शिव जी के सम्मान में चालू किया था ।
चैत की शुक्ला चतुर्दशी को यह उत्सव मनाया जाता था ।
उस दिन शिव जी की मूर्ति सोने के बने हुए झूले पर पधरायी जाती थी ।
संभवतः इस अवसर पर शिव भगवान की मूर्ति दमनक के फूलों से खूब सजायी जाती थी ।
गरुड़ - पुराण में दमनाख्या नवमी का उल्लेख हुआ है ।
यह उत्सव चैत की शुक्ला नवमी को मनाया जाता था और दुर्गा देवी को पूजने की रीति थी ।
कुमकुम क्रीड़ा - पद्मपुराण के उत्तर खंड में पहले पहल परोक्ष रीति से इस खेल का उल्लेख हुआ है ।
कश्मीर मंडल की प्रशंसा में कहा गया है कि वहाँ केसर की उपज इतनी प्रचुर है कि प्रातःकाल घर के आँगनों में केसर का जो चूर बिखरा पड़ा रहता है , उससे सूर्य और चन्द्र मंडल में भी लाली आ जाती है ।
रत्नावली-नाटिका में मदनोत्सव मनाने के प्रसंग में कहा गया है कि नागरिकों ने रंग खेलने के अतिरिक्त कुमकुम के चूर द्वारा समग्र नगर को पीले रंग से रंगीन कर दिया है ।
पुनः देवयन्ती की स्वयंवर सभा में कश्मीर - राज का परिचय देते हुए उसकी सहेली प्रसंगतः कुमकुम क्रीड़ा का उल्लेख करती है ।
वात्स्यायन ने निर्देश दिया है कि कभी - कभी नागरिक लोग उत्सवादि का आयोजन कर एकत्र हों ।
इस रीति से वे सामाजिकता के सुख का अनुभव करें ।
वे घटा - निबंध वा देव - यात्रा का आयोजन कर सकते हैं ।
भास के चारुदत्त नाटक में इस प्रकार “ कामदेवानुयान `` नाम की एक यात्रा वा जुलूस का उल्लेख है ।
नाटक के वर्णनानुसार बाजे - गाजे के साथ कामदेव का चित्र लेकर नागरिकों की एक भारी जन - यात्रा निकाली गई थी ।
यहाँ स्मरणीय है कि राज - श्यालक के पीछे पड़ने अस्त - व्यस्त होकर वसन्त सेना ने नाटक के नायक चारुदत्त के घर में आश्रय लिया था ।
उसी प्रकार अवदान - शतक में कहा गया है कि प्राचीन काल में काशी में प्रतिवर्ष नगर पर्व नाम का एक उत्सव मनाने की रीति थी ।
उस दिन सारा नगर सजाया जाता था तथा शासक लोग भी साग्रह ऐसे उत्सवों में भाग लिया करते थे ।
यहाँ स्मरणीय है कि प्राचीन यूनान में समारोह के साथ नगर - पर्व मनाने की रीति थी ।
जुलूस निकालने और उत्सव मनाने के अतिरिक्त वात्स्यायन ने सुझाव दिया है कि एक - एक देवता के लिये संरक्षित विशेष - विशेष तिथियों पर उस देवता के मंदिर में नृत्य - गीत का जलसा किया जाय ।
ऐसी सभाओं में स्थानीय कलाकारों के अतिरिक्त बाहर से आये हुए कला - कुशली भी अपनी - अपनी कृतियाँ प्रदर्शित करें व नाटक खेला जाय ।
दूसरे दिन बाहर से आये हुए कलाकारों को पुरस्कार दिया जाय अथवा फिर से अभिनय दिखाने के लिये वे रोके जायँ ।
बाहरी लोगों को टिकाने और खिलाने - पिलाने का भार नागरिक लोग मिल - जुल कर निबाहें ।
मनोविनोद के उपर्युक्त साधनों का नाम घटा - निबंधन इसलिये दिया गया है कि इन यात्रा और प्रदर्शनों में नागरिकों का भारी जमावड़ा होता था ( घटा ) और उनका आयोजन भी नागरिक लोग स्वयं करते थे ( निबंधन ) ।
विचार - विनिमय द्वारा ज्ञान की अभिवृद्धि करने के लिये समय - समय पर जिन सांस्कृतिक बैठकों का आयोजन किया जाता था उनका नाम गोष्ठी था ।
दशकुमार - चरित में इस प्रकार की एक गोष्ठी का वर्णन हुआ है जहाँ रागमंजरी ने गान सुनाये थे ।
सामान्यतः ऐसी बैठकें गणिकालय , सभामंडप व किसी संपन्न नागरिक के यहाँ होती थी ।
ऐसी सभाओं में साहित्य , कला , नृत्य - गीत , प्रभृति विषयों पर वाद - विवाद होता था तथा गुणी कलाकार और साहित्य - सेवियों को पारितोषिक दिया जाता था ।
पानगोष्ठी - ऐसी बैठकें क्रमानुसार नागरिकों के घर में होती थीं ।
ऐसी बैठकों में नगर - शोभाएँ भी उपस्थित रहती थी ।
वहाँ नाना प्रकार की चाटों के साथ भिन्न - भिन्न प्रकार की सुरा पी जाती थी ।
कभी - कभी उद्यान - यात्रा के प्रसंग में भी ऐसी बैठकें होती थीं ।
ऐसे उत्सव व खेल - तमाशे जिन्हें बहुत - से लोग एकत्र होकर मनावें , उनका नाम वात्स्यायन ने समस्या - क्रीड़ा दिया है ।
इस प्रसंग में कामसूत्र में कुछ क्रीड़ा - कौतुकों के नाम पाये जाते हैं ।
कार्तिकी अमावस्या को यक्षों के सम्मान में जुआ खेल कर और हँसी - मजाक कर रात को जागने की रीति थी ।
संभवतः आगे चल कर इसी पर्व का नाम दिवाली पड़ा ।
क्वार की पूर्णिमा की रात में झूलों पर झूल और जुआ खेल कर रात भर जागने की प्रथा थी ।
सुवसन्तक वा मदनोत्सव - यह उत्सव माघ की शुक्ला पंचमी तिथि को मनाया जाता था ।
इसको मनाने में नृत्य - गीत को प्रधानता दी जाती थी , रंग खेला जाता था और अबीर - गुलाल छिड़का जाता था ।
रत्नावली नाटिका के पहले अंक में इस उत्सव का जीता - जागता विवरण पाया जाता है ।
ऐसा लगता है कि नवीं शती में कश्मीर प्रांत में यह उत्सव सार्वजनिक था ।
इसे मनाते समय लोग वय - लिंग तथा सामाजिक स्थिति भुला देते थे ।
माथे पर गजरा लपेट कर वे एक दूसरे पर पिष्टातक ( हलदी ) चावल और कुमकुम का चूर ) छिड़कते और रंग खेलते थे ।
गाती हुई युवती स्त्रियाँ एक दूसरे के गले लगती तथा जुआ खेलते समय बुरी - बुरी गालियाँ बकती थीं ।
इनके अतिरिक्त कामशास्त्र में भिन्न - भिन्न देशों में प्रचलित कुछ खेल - तमाशों के नाम मिलते हैं ।
वैशाख की शुक्ला चतुर्थी को जौ की सुगंधित बुकनी लेकर धुलेड़ी खेलने की प्रथा थी ।
यह उत्सव अधिकतर पश्चिमी प्रांतों मनाया जाता था ।
सावन की शुक्ला तृतीया को झूले पर झूलने की रीति थी ।
प्राचीन काल के आचार्यों की सम्मति है कि बाल्यावस्था में यदि कोई बालक किसी परिचित बालिका के साथ ऐसे खेल खेलता रहे तो स्वभावतः बालिका उसके प्रति अनुरक्त होगी ।
सयानी हो जाने पर उस बालक के साथ विवाह भी कर लेगी ।
मुष्टिद्यूत - बँधी हुई मुट्ठी में जो वस्तु छिपायी जाय उसका नाम और संख्या के बारे में अटकल भिड़ाना ।
साझेदार दूसरे खिलाड़ी की बीच की उंगली पकड़ने का यत्न करता था ।
परन्तु वह उगलियों को हिला - डुला कर ऐसा करने से रोकता था ।
हथेली पर छः - सात गिट्टियाँ रख कर उन्हें ऊपर उछाला जाता था ।
फिर हाथ उलट कर उन्हें रोक लिया जाता था ।
चुटकी बजाते ही खिलाड़ी इधर - उधर भागने लगते थे ।
लवणवीथिका - नमक की दुकानों के बीच एक तंग रास्ता होता था ।
जो भी खिलाड़ी अपना स्थान छोड़ कर उस तंग रास्ते से होकर गुजरे , वह लवणहार ( अर्थात जिसके शरीर और पहनावे में लवण लगा हो ) बनता था ।
गोधूमपुंजिका - गेहूँ जैसे अनाज के छोटे - छोटे कई ढेर लगाये जाते थे तथा किसी - किसी में रुपये - पैसे छिपा दिये जाते थे ।
जो भी खिलाड़ी ऐसा ढेर चुनता था , जिसमें रुपया - पैसा न हो , उससे जुर्माना वसूल किया जाता था ।
अंगुलिताड़ितिका - खेलने वालों में से एक की आँखें बन्द कर दी जाती थी ।
शेष खिलाड़ी उंगली द्वारा उसके माथे को छूते थे ।
यदि वह खिलाड़ी जिसकी आँखें बन्द थी , छूने वाले का नाम ठीक - ठीक बोल देता तो यह चोर बनता था ।
ऊपर ऐसे कुछ खेल - कूदों का वर्णन हुआ है जिनमें बालक - बालिका दोनों भाग ले सकते थे ।
कामसूत्र में छिट - पुट बालोपयोगी कई खिलौनों का उल्लेख हुआ है ।
अन्त में कहना अप्रासंगिक न होगा कि मृच्छकटिका से पता चलता है कि मिट्टी की बनी हुई गाड़ी भी बच्चों को खेलने के लिये देने की प्रथा थी ।
हरिणाक्रीड़न - बालकोचित इस खेल का उल्लेख विष्णु - पुराण के अतिरिक्त ब्रह्म - पुराण और भागवत पुराण में हुआ है ।
अतः अनुमान किया जाता है कि प्राचीन काल में यह अतीव लोकप्रिय खेल रहा होगा ।
खेलने की परिपाटी इस प्रकार की थी - दो-दो बालक जोड़ बाँध कर हिरनों की भाँति उछलते , कूदते और दौड़ते हुए एक नियत लक्ष्य तक जाते थे ।
जो बालक सबसे पहले लक्ष्य बिन्दु तक पहुँच जाता था , उसकी जीत मानी जाती थी ।
तब हारने वाला बालक विजयी को कंधे पर बैठा कर रवानगी के स्थान से लक्ष्य - स्थल तक दो फेरा देता था ।
वीटा - क्रीड़ा वा गुल्ली डण्डा - महाभारत के टीकाकार नीलकंठ का कहना है कि इस क्रीड़ा में खिलाड़ी बालक जौ के आकार की लकड़ी की एक टुकड़ी को हाथ भर लंबे डंडे से बार - बार मार कर दूर , और दूर , फेंकते हैं ।
एक दिन जब हस्तिनापुर के बाहर कुरु - पाण्डव घराने के कुमार लोग यह खेल खेल रहे थे , तब अचानक उनकी गुल्ली एक कुएँ के भीतर गिर पड़ी ।
बहुत यत्न करने पर भी कुमार लोग उसे निकाल नहीं पाये ।
निदान द्रोण ने बाण से बींधकर उसे बाहर निकाला ।
इसके अनन्तर द्रोण कुमारों को शस्त्रास्त्र की शिक्षा देने लगे ।
चित्रक्रीड़नक - सत्यवान के बारे में महाभारत में कहा गया है कि बचपन में उसको घोड़े का बहुत शौक था ।
इसलिये माता - पिता के साथ वन में रहते समय जब - तब वह मिट्टी के घोड़े बनाता और भीत पर घोड़ों का चित्र बना कर खेला करता था ।
इसलिये बचपन में उसका नाम चित्राश्व पड़ा था ।
उपर्युक्त कुल क्रीड़ा - कौतुकों की यदि छान - बीन की जाय तो ऐसा लगता है कि सभी का मुख्य ध्येय सामाजिकता के सुख का अनुभव कराने के साथ - साथ मन बहलाने का था ।
पाणिनि के कुछ सूत्रों से पता चलता है कि प्रारंभिक दशा में वेद - पाठ करते समय उदात्त , अनुदात्त और स्वरित नाम के तीन ही स्वरों का उपयोग होता था ।
कालान्तर में शिक्षा नाम के वेदांग का संकलन हो जाने पर सातों स्वरों का प्रचलन हो गया ।
पद्म पुराण के भूमिखंड में कहा गया है कि कुल - देवता गान सुन कर प्रसन्न होते हैं ।
सुरीला संगीत सुनकर शंकर भगवान भी कठिन धरती पर उतर आते हैं ।
मनोहर गीत में सभी रस पाये जाते हैं ।
शृंगार आदि रसों का उत्स संगीत है ।
गीत के सहारे चारों वेदों की शोभा की अभिवृद्धि होती है ।
संगीत के द्वारा कुल - देवताओं को प्रसन्न किया जा सकता है - इसमें कोई संदेह नहीं ।
उत्तरादि स्वरों के अधिष्ठाता देवता ब्रह्म हैं ।
उत्तर मद्र नाम के ताल के देवता ध्रुव हैं ।
उत्तरायण के देवता पितर हैं ।
स्वरमंडल का विशद वर्णन होने के बाद , उपर्युक्त पुराण में गीतालंकार का ब्यौरा दिया गया है ।
उपयुक्त अक्षर और पदों को ठीक - ठीक क्रम से सजाने का नाम अलंकार है ।
आभूषणादि पहन लेने से जैसे मानव का रूप खुलता है , उसी प्रकार अलंकारों को सजाने से संगीत की समृद्धि बढ़ती है ।
परन्तु उसे ठीक स्थान में सजाने का काम कलाकार का है ।
कलाई में पहनने की गुजरी यदि कोई स्त्री पैरों में पहने और कमर पहनने की करधनी सिर पर लपेटे तो उसे देख कर लोग हँसेंगे ।
इसलिये गायकों को चाहिये कि वे नियत समय पर , विधानानुसार राग अलापें और अलंकारों का उपयोग करें ।
पद और क्रम के अनुसार सातों स्वरों के मेल - जोल से और - और स्वर बनते हैं ।
संगीत की प्रकृति के अनुसार कभी - कभी मात्राएँ छिपी हुई रहती हैं ।
पुनः स्कंद - पुराण के नागर - खंड में राग - रागिनियों का सविस्तार वर्णन हुआ है ।
कहा गया है कि श्री प्रमुख छः राग शंकर भगवान के पुत्र हैं ।
प्रत्येक राग की छः पत्नियाँ हैं ।
पितामह ब्रह्मा इनके जनक हो गये ।
श्री राग शंकर भगवान के ज्येष्ठ पुत्र हैं ।
आदिदेव के हृदय से उसकी उत्पत्ति हुई ।
भगवान के मस्तक से रागिनियों का जन्म हुआ ।
इस प्रकार अभिनय का काल मनोविज्ञान - सम्मत और मानव की सदैव बदलती हुई मानसिक दशा पर आधारित होता था ।
शौर्य - वीर्य प्रदर्शित करने वाले नाटकों का अभिनय तीसरे पहर इसलिये करने की रीति थी , यत सवेरे का काम - धंधा निबटाकर भोजनादि कर लेने के अनन्तर मानव - हृदय ऐसे रसों के उपभोग करने का उपयोगी बनता है ।
उसी प्रकार प्रेम संबंधी नाटक इसलिये रात को खेले जाते थे , यत दिन भर के कठोर परिश्रम करने के बाद मानव का मन विनोद के लिये स्वभावतः स्त्रियों का संग चाहता है ।
प्रारंभ में मंदिरों से संलग्न दालान ( नाट्य मंदिर) , राज भवन के आँगन तथा कदाचित् गिरिगुहा ( जैसे रामगढ़ पहाड़ी की कंदरा ) में नाटक खेले जाते थे ।
नाट्यशास्त्र में तीन प्रकार की नाट्यशालाओं का वर्णन हुआ है - आयत ( विकृष्ट ) चौकोर ( चतुरस्र ) और त्रिभुज के आकार ( त्र्यस्र ) की ।
बड़े - बड़े रंगालयों की लंबाई ३२ गज और और चौड़ाई १६ गज से अधिक नहीं होती थी ।
ऐसे रंगालयों में ४०० से अधिक दर्शक नहीं बैठ सकते ।
रंगालय के तीन खंड होते थे - ( १ ) नेपथ्य व वेश - घर , जहाँ पात्र - पात्रियाँ साज - सिंगार करती थीं , ( २ ) रंगपीठ , जहाँ नाटक खेला जाता था , और ( ३ ) रंगमंडल जहाँ दर्शक बैठते थे ।
रंगपीठ के पीछे नेपथ्य होता था ।
आकाशवाणी आदि वहीं से सुनाई जाती थी ।
नेपथ्य की चौड़ाई ४ गज होती थी ।
रंगपीठ व रंगशीर्ष की दोनों बगलों में मत्तवारणी नाम के दो छोटे - छोटे चबूतरे होते थे ।
प्रत्येक चबूतरे के चारों कोनों मे एक - एक खंभा होता था और ऊपर छाजन ।
यह बहुधा आजकल के “ गेट विंग्स `` का काम करती थी ।
इस विचार से मत्तवारणी रंगमंच की एक कक्षा मानी जाती थी ।
कभी - कभी मत्तवारणी पर खड़े होकर अभिनेता लोग व्याख्यानादि देते थे ।
रंगपीठ की सतह दर्पण - जैसी समतल होती थी ।
इसकी चौड़ाई भी चार गज होती थी ।
रंगमंडल २४ गज होता था ।
नेपथ्य और रंगपीठ के बीच एक भीत होती थी ।
इसमें दो दरवाजे होते थे ।
इन पर दो कामदार परदे लटका दिये जाते थे ।
इन परदों को हटाकर पात्र - पात्रियाँ रंगपीठ में प्रविष्ट होती व प्रस्थान करती थी ।
रंगमंडल की सजावट अनोखी होती थी ।
शोभा के लिये लकड़ी की बनी हुई पशु - पक्षी और मानव - प्रतिमाएँ रखी जाती थीं ।
दर्शकों के बैठने के लिये मंच होते थे ।
नाट्यशालाएँ कदाचित दुमंजिली भी होती थी ।
खिड़कियाँ छोटी होती थीं जिससे वायु की अधिकता के कारण अभिनेताओं के द्वारा कहे हुए शब्द और बजाये हुये सुर उड़ न जायँ ।
भीत पर नाना प्रकार के चित्र खींचे जाते थे ।
आजकल की भाँति चित्रित परदों का उपयोग नहीं होता था ।
शेक्सपीयर के काल में इंग्लैंड में भी चित्रित परदों का उपयोग करने की रीति नहीं थी ।
वस्तुतः प्राचीन काल के नाटकों का अभिनय देख और सुनकर आनन्द उठाने के लिये दर्शकों को अधिक - से - अधिक सचेत रहना और कल्पनाशक्ति का सहारा लेना पड़ता था ।
ऊपर कहा जा चुका है कि नाटक खेलते समय चित्रित परदों का उपयोग नहीं किया जाता था ।
इस कमी की पूर्ति के लिये पात्र - पात्री वार्तालाप व सुष्ठु वर्णन के द्वारा दर्शकों के मन में वही भाव जागृत करने का प्रयत्न करते थे ।
उत्तररामचरित में दण्डकारण्य के दृश्य का वर्णन करते समय इस उपाय के द्वारा काम लिया गया है ।
पुनः दर्शकों के हृदय में नाटकोक्त रस भरने के लिये अलग - अलग रंग की वेश - भूषा तथा साज - सिंगार का उपयोग होता और अभिनय - कला पर अधिक भरोसा रखा जाता था ।
नाट्यशास्त्र में अभिनय के चार भेद बताये गये हैं - आंगिक , वाचिक , आहार्य और सात्विक ।
आंगिक अभिनय की व्याख्या करते हुए भरत मुनि ने एक - एक अंग को विशेष रीति से हिलाने से जो अर्थ निकलता है , उसका विशद वर्णन किया है ।
सिर हिलाने के १३ भेद बतलाये गये हैं और साथ ही यह भी बताया गया है कि किस मनोभाव को प्रकट करने के लिये किस तरह सिर हिलाना चाहिये ।
उसी प्रकार आँखों को भिन्न - भिन्न रीति से हिलाने से दर्शकों के मन में जिन - जिन रसों और भावों की उत्पत्ति होती है , उसका ब्यौरा दिया गया है ।
सभी अभिनेताओं को विदित है कि नाटक खेलते समय मनोभाव व्यक्त करने के लिये हाथ और उँगलियों से अधिक से अधिक काम लेना पड़ता है ।
रंगमंच के कलाकारों के लिये हाथ और उँगलियों का हिलाना - डुलाना अनिवार्य है ।
यदि कोई कलाकार ऐसा न करे तो दर्शक लोग कह बैठेंगे कि अमुक पात्र ने अभिनय किया , जैसे काठ या पत्थर की बनी हुई मूर्ति ।
वस्तुतः दर्शकों को प्रभावित करने के लिये रंगमंच पर हाथ और उँगलियों का हिलाना परमावश्यक है ।
जैसे प्रतिदिन की जीवन - यात्रा में करना पड़ता है , उसी प्रकार रंगमंच पर पैरों का अत्यधिक उपयोग होता है ।
सारे शरीर का संचालन पैरों के द्वारा नियंत्रित होता है ।
पैरों के संचालन के भी तीन भेद बताये गये हैं ।
वाचिक अभिनय के विवरण में स्वर , स्थान , वर्ण , काकु , लय प्रभृति विषयों का विशद विवेचन हुआ है ।
वीर - रस का अभिनय करते समय उदात्त और कम्पित स्वर का उपयोग करने का सुझाव दिया गया है ।
इसके अतिरिक्त रंगपीठ के कक्षा - विभाग नाम का सर्वसम्मत एक अभिसमय था ।
ऐसे अवसरों पर दर्शकों को कल्पना - शक्ति का घोड़ा अधिक से अधिक दौड़ाना पड़ता था ।
जिन अभिनेताओं का प्रवेश पहले होता था , वे मकान के भीतर हैं , ऐसा मान लिया जाता था ।
पीछे आने वाले घर के बाहर हैं , ऐसा सोचा जाता था ।
कभी - कभी रथ , पुष्पक विमान , हाथी प्रभृति के प्रतिमान रंगमंच पर प्रदर्शित किये जाते थे , जैसे मृच्छकटिका नाटक में मिट्टी की बनी हुई छोटी - सी गाड़ी दिखाई जाती थी ।
उसी प्रकार उदयन - चरित में हाथी का प्रतिमान रंगमंडल पर लाया जाता था ।
सात्त्विक अभिनय का संबंध बहुधा मनोविज्ञान से है ।
इस प्रसंग में कहा गया है कि जब तक अभिनेता मन - ही - मन यह न सोचे कि उस वह वास्तव में वही चरित्र है , जो वह बना है , तब तक वह दर्शकों के मन को नहीं प्रभावित कर सकता ।
दूसरे शब्दों में जब तक अभिनेता स्वयं आवेश में न हो , तब तक वह देखने वालों में कैसे भाव वा रस जागृत कर सकता है ?
अभिनय के समय अभिनेता और दर्शकों में पूरी सहयोगिता स्थापित करने का यत्न किया जाता था ।
अभिनय का रस लेने के लिये दर्शकों को बौद्धिक और कल्पना शक्ति का भरसक उपयोग करना पड़ता था ; तभी वे नाटक देख ( केवल सुन कर नहीं ) कर आनन्द उठा सकते थे ।
प्राचीन भारतीय नाट्यकला का मनोविज्ञान से घनिष्ठ संबंध था ।
ऊपर भरत - रचित लक्ष्मी - स्वयंवर नाटक के अभिनय का उल्लेख हो चुका है ।
हरिवंश का कथन है कि वज्रनाभ की राजधानी में अपरिचित व्यक्ति घुस नहीं पाते थे ।
अतएव प्रद्युम्न , साम्ब प्रमुख यादव नवयुवकों ने एक नाटक मंडली का संघटन कर प्रारंभिक दशा में , राजधानी के बाहर - ही - बाहर नाटकों का अभिनय किया ।
दर्शकों ने जब उनकी बड़ी प्रशंसा की तब वज्रनाभ ने उनको अपने दरबार में बुला भेजा ।
नाट्यकला में उनकी पटुता देख कर वज्रनाभ ने समारोह के साथ महाकालोत्सव किया ।
अवदान शतक में कहा गया है कि कुछ यायावर नटों ने राज - दरबार में “ बुद्ध नाटक `` का अभिनय किया था ।
इसमें नाट्याचार्य स्वयं बुद्ध बना था ।
भरत के नाट्यशास्त्र के अनुसार शिव जी के समक्ष देवताओं ने अमृत - मंथन और त्रिपुरदाह खेले थे ।
पुनः पद्मपुराण के भूमि - खंड का कथन है कि ययाति के दरबार में वामन - चरित का अभिनय हुआ था ।
काम और रति ने इसमें भाग लिया था ।
मालविकाग्नि - मित्र में नाटक की प्रशंसा में कहा गया है कि भिन्न - भिन्न रुचि के लोगों को सन्तुष्ट करने का साधन एकमात्र नाटक है ।
केवल गुणी आचार्यों से ही नाटक खेलने की कला सीखी जाती थी ।
ललित कला को विकसित करने के लिये राष्ट्र की ओर से प्रोत्साहन दिया जाता था ।
दो आचार्यों में जब तनातनी चल रही थी , तब शासक से निवेदन किया गया कि वह स्वयं प्राश्निक ( निर्णायक ) का काम करें ।
राजा ने पण्डिता कौशिकी को वह काम सौंपा ।
सब बातों पर विचार कर विष्णुधर्मोत्तर पुराण ने सम्मति प्रकट की है कि औरों की नकल उतारने का नाम नाटक है ।
नृत्त उसे सँवार कर उसकी शोभा बढ़ाता तथा परिपूर्ण बनाता है ।
ऊपर कहा जा चुका है कि प्राचीन काल में ब्राह्मणों को छोड़ लगभग सभी वर्ण और जाति के लोग बेखटके सुरा - पान करते थे ।
कालिदास के कुमारसंभव से पता लगता है कि उन दिनों लोगों की ऐसी धारणा थी कि सुरापान करने से रमणियों की कमनीयता की अभिवृद्धि होती है ।
इसलिये महिला - समाज में सुरा - पान करने की प्रथा चल पड़ी ।
रामायण का कथन है कि समुद्र - मंथन के प्रसंग में वरुण महाराज की पुत्री वारुणी की उत्पत्ति हुई थी ।
दिति के पुत्रों ने उसे अपनाने से इनकार किया , तब अदिति के पुत्रों ने उसे सादर अपनाया ।
तभी से देवताओं का नाम “ सुरा `` और दैत्यों का नाम “ अ-सुरा `` पड़ा ।
देवताओं की देखा - देखी कालान्तर में मानव - समाज में भी सुरापान करने की प्रथा चालू हो गई ।
संस्कृत वाङ्मय से ज्ञात होता है कि प्राचीन काल में अनेक प्रकार के मद्य बनाये जाते थे ।
रामचन्द्र और लक्ष्मण के साथ सीताजी जब वन को जाती थी , तब सकुशल घर लौटने पर उन्होंने हजार घड़ा सुरा और उचित मात्रा में पुलाव चढ़ाकर गंगापूजन करने की मनौती की थी ।
महाभारत में उपर्युक्त प्रकार के मद्यों के अतिरिक्त कैलातक मधु नाम की एक प्रकार की सुरा का उल्लेख हुआ है ।
अनुमान किया जाता है कि यह मदिरा बड़ी उग्र थी ।
सामान्यतः मदिरा सोने और चाँदी के घड़ों में रखी रहती थी ।
महाभारत में सोने के ढक्कनदार सुरापात्र का उल्लेख है ।
रामायण में रावण के रनिवास में स्थित पान - शाला का विशद वर्णन हुआ है ।
मालाओं से सजा हुआ वह भवन छोटे - छोटे कमरों में विभक्त था ।
उनमें मनचाही कुल सामग्री उपलब्ध थी ।
नाना प्रकार के बने - बनाये पशु - मास के अतिरिक्त वहाँ विविध प्रकार के खाने के पदार्थ रखे हुए थे ।
फर्श पर आभूषण , उत्तरीय , पान - पात्र , तश्तरी और टूटी हुई मालाएँ बिखरी पड़ी हुई थीं ।
वहाँ क्रम से नाना प्रकार की सुरा और मद्य रखे हुए थे ।
स्फटिक , सोने और चाँदी के बने हुए प्याले और चाँदी के बने हुए पान - पात्र भी वहाँ रखे हुए थे ।
पुनः पान - शाला के भीतर चारों ओर इधर - उधर सोने , चाँदी और मणि के बने हुए प्याले दिखाई पड़ते थे ।
कोई उछलती हुई सुरा से लबालब भरा हुआ था , कुछ आधे खाली थे , कुछ बिलकुल खाली थे , शेष किसी ने चखा तक नहीं था ।
नशे में चूर होकर सुन्दरी ललनाएँ या तो पलंग पर लेटी हुई थी अथवा फर्श पर लोट - पोट करती थी ।
वानर लोग भी मद्यपान के आदी थे ।
किष्किंधा की सड़क और गलियाँ मैरेय और मधु की महक से महमहाती थीं ।
लक्ष्मण जी से मिलने के पहले तारा देवी ने कस कर सुरापान कर लिया था , जिससे वह सहम - संकोच से परे हो गयी थी ।
सामाजिकता के सुख का अनुभव करने के अभिप्राय से कभी - कभी सगे - प्यारे एकत्र होकर सुरापान करते थे ।
कामसूत्र से ज्ञात होता है कि नागरिक लोग कभी - कभी मन बहलाने के लिये “ समापानक `` नाम की पानगोष्ठी का आयोजन करते थे ।
इनमें गणिकाएँ भी उपस्थित रहती थीं ।
कभी - कभी स्त्री - पुरुष एकत्र होकर सुरापान का रस लेते थे ।
रामायण में कहा गया है कि हनुमान जी महेन्द्र पर्वत पर खड़े होकर एक छलांग में समुद्र के उस पार लंका पहुँच गये थे ।
दशकुमारचरित का कहना है कि विदर्भ - राज अवन्तीवर्मन ने पान - गोष्ठी की बैठक की थी ।
मार्कण्डेय - पुराण में उत्तानपाद के पुत्र उत्तम के बारे में कहा गया है कि राजा अपनी पत्नी बहुला पर लट्टू था ।
परन्तु देवी अपने पति के अगाध प्रेम का प्रतिदान देने से हिचकती थी ।
सदैव वह कुछ तटस्थ - सी रहती थी ।
एक दिन रात को राज - भवन में समारोह के साथ महफिल हो रही थी , नर्तकियाँ नाच - गान कर रही थीं , बैठक में सामन्त रजवाड़े और दरबारी लोग उपस्थित थे ।
सभी रुक - रुक कर सुरापान कर रहे थे ।
तब राजा मदिरा से लबालब भरा हुआ पान - पात्र देवी को देने लगा ।
किन्तु देवी ने प्याला लिया नहीं ।
राजा के हठ करने से उसने मुँह फेर लिया ।
देवी के बरताव से राजा झल्ला उठा और द्वारपाल को बुला कर तत्क्षण रानी को वन में छोड़ आने की आज्ञा दी ।
विष्णुपुराण में कहा गया है कि एक दिन बलराम जी ग्वालों के साथ वृन्दावन के वन - खंड में रमते - फिरते थे ।
यह देखकर वरुण देव ने उन्हें छलने के लिये अपनी बेटी वारुणी वहाँ रवाना किया ।
आदेश मिलते ही वारुणी उस वन में स्थित किसी कदम के पेड़ के एक कोटर में जा समायी ।
वारुणी के वहाँ बैठते ही पेड़ के खोखले में से मदिरा की धार बहने लगी ।
यह दृश्य देखते ही बलराम जी की पुरानी लत फिर से जग उठी ।
उन्होंने सगे - प्यारों के साथ मिल कर जी भर कर वारुणी का सेवन किया ।
मद बहुत चढ़ जाने पर बलरामजी अपने हल से यमुना नदी को निजी खाई से अपने निकट खींच लाये और फिर नहा कर घर लौटे ।
कालिदास के नाटक और काव्यों में जनता द्वारा नशीले पदार्थों के उपयोग के बारे में स्पष्ट उल्लेख है ।
देवी इन्दुमती महाराज अज के मुँह से छुये हुए आसव बड़े चाव से पीती थीं ।
रघु के दिग्विजयी सैनिक महेन्द्र पर्वत पर नारियल से बनी हुई मदिरा पीये थे ।
दशकुमार - चरित में ढिठाई के साथ सुरापान की प्रथा की सराहना की गयी है ।
वह पीने वाले को हृदय का उदार बनाती है तथा भय और नैराश्य को मिटा दे कर बल - वीर्य को बढ़ाती है ।
पुलित्जर पुरस्कारों के प्रशासक सिग गिसलेर का मानना है कि ऑनलाइन मीडिया आने वाले समय में पारम्परिक मीडिया को कड़ी चुनौती देगा ।
यानी यह पत्रकारिता में बदलाव की बयार है जो बहुत कुछ बदल देगी और भविष्य में जब कभी मीडिया का इतिहास लिखा जाएगा तो इस माध्यम और इस दौर का जिक्र अवश्य क्रान्तिकारी घटना के रूप में दर्ज होगा ।
नए तरह के ( सोशल) मीडिया ने पत्रकारिता के अनेक मिथकों को तोड़ा है ।
सोशल साइटें सूचनाओं का नया माध्यम बनी हैं तो मोबाइल फोन संवाद सम्प्रेषण के चलते - फिरते स्कूल हो गए हैं ।
तो सूचनाओं पर कतिपय पत्रकारों या मीडिया संस्थानों की ‘ दरबान ’ वाली भूमिका अब समाप्त हो गई है ।
न्यू मीडिया की पहुँच अद्भुत है ।
यह अधिक लोकतांत्रिक है ।
इसमें टीका - टिप्पणी , सन्देह , सुझाव के लिए अधिक स्पेस है ।
यह सस्ता और आम आदमी की पहुँच के भीतर हो रहा है ।
