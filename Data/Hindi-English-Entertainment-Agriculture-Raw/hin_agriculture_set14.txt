भारत के सामाजिक-आर्थिक ढांचे में कृषि की महत्ता को इस तथ्य से महसूस किया जा सकता है कि देश की अधिकांश जनसंख्या की आजीविका कृषि पर निर्भर है।
कुल सकल घरेलू उत्पाद (जी डी पी) में कृषि क्षेत्र का योगदान केवल 18 प्रतिशत है जबकि 60 प्रतिशत से अधिक जनसंख्या इस पर निर्भर है जिसके फलस्वरूप कृषि क्षेत्र में प्रति व्यक्‍ति आय कम है।
इससे यह भी पता चलता है कि कृषि क्षेत्र और गैर-कृषि क्षेत्र में प्रति व्यक्‍ति आय के बीच बड़ी असमानता है।
अत: उन मसलों का समाधान करना आवश्यक है, जो किसानों के आय स्तरों पर प्रभाव डालते हैं।
आय का स्तर कुल उत्पादन तथा उचित उत्पादकता स्तर और किसानों द्वारा प्राप्‍त मूल्यों द्वारा निर्धारित होती है।
लघु और सीमान्त जोतों का आधिक्य जो कुल जोतों का लगभग 82 प्रतिशत है, अपूर्ण बाजार दशाएं तथा पश्‍च और अग्र सम्पर्कों की कमी जैसी बाधाएं भी किसानों के आय स्तरों को दुष्प्रभावित करती हैं।
तदनुसार, कृषि कार्यकलाप अधिक व्यवहार्य बने और किसानों की आर्थिक स्थिति में स्थायी सुधार सुनिश्‍चित हो, इसके लिये एक उपयुक्‍त नीति तैयार किए जाने की आवश्यकता है।
इसके अतिरिक्‍त, अनेक बड़ी और लघु सिंचाई परियोजनाएं भी कार्यान्वित की गईं।
1960 के दशक के प्रारंभ में उत्पादकता बढ़ाने और किसानों को लाभ पहुंचाने के लिए कृषि विकास के लिए एक एकीकृत कार्यक्रम आरंभ किया गया था।
हमारे वैज्ञानिकों ने अधिक पैदावार वाली किस्मों/फसलों की संकर प्रजातियां विकसित करने में योगदान दिया।
किसानों को उनसे अवगत कराया गया और उन्होंने भी नए बीजों और प्रौद्योगिकी को अपनाया।
फलस्वरूप, छठे दशक के अंतिम वर्षों में गेहूं की उत्पादकता और उत्पादन में काफी प्रगति हुई।
इसके अलावा नई रणनीति ने अधिक फसल सघनता पर बल दिया।
तभी से, कृषि उत्पादन में वृद्धि दर जनसंख्या वृद्धि के स्तर से ऊपर रही।
जिसके फलस्वरूप खाद्यान्नों में आत्मनिर्भरता की स्थिति बनी और इसे ‘हरित क्रांति युग’ के रूप में जाना गया।
प्रौद्योगिकी सेवाओं, सरकारी नीति के बीच तालमेल और किसानों की उद्यमशीलता इस युग की विशेषता थी।
तथापि, पिछले दशक के दौरान उत्पादन और उत्पादकता लगभग स्थिर बनी रही और विकास की दर भी धीमी हो गई।
इस गिरावट को रोकने के लिए और कृषि क्षेत्र को फिर से आगे की ओर बढ़ाने के लिए अधिक प्रयास किए जाने की आवश्यकता है।
वर्ष 2000 के दौरान भारत सरकार द्वारा राष्‍ट्रीय कृषि नीति अनुमोदित की गई थी जिसका लक्ष्य प्राकृतिक संसाधनों के प्रभावी उपयोग और अन्य उपायों के माध्यम से एक दीर्घावधिक आधार पर कृषि में 4 प्रतिशत अधिक वार्षिक वृद्धि दर हासिल करना था।
दूसरी ओर गैर-कृषि क्षेत्र अपेक्षाकृत अधिक तेजी से बढ़ा।
गैर-कृषि क्षेत्र की तीव्र वृद्धि के समक्ष कृषि क्षेत्र की प्रगति में आई गिरावट और कृषि में घटती लाभकारिता मुख्य चिंता की बात है।
यह ठहराव फसल की घटती हुई उत्पादकता के साथ जुड़ा हुआ था फलस्वरूप किसानों की आय का स्तर कम रहा।
सामान्यतया ग्रामीण क्षेत्रों में और विशेषकर कृषि परिवारों में रोजगार अवसरों की कमी भी एक अन्य प्रमुख समस्या है।
हिन्दु उत्तराधिकार (संशोधन) अधिनियम (2005) के अंतर्गत महिलाओं को भू-अधिकार प्रदान किए जाने के बाद महिला कृषकों के लिए उपयुक्‍त सहायक सेवाएं प्रदान करना एक आवश्यक कार्य हो गया है।
मकानों और खेती की भूमि दोनों के संबंध में संयुक्‍त पट्‍टा अनिवार्य हो जिससे ऋण और अन्य सेवाएं प्राप्‍त करने हेतु महिलाओं की पहुंच बन सके।
भूमि अधिग्रहण अधिनियम की,विशेष रूप से हर्जाने की गणना करने के लिए, समीक्षा की जायेगी।
गैर-कृषि प्रयोजनों के लिए, यथा संभव कृषि के लिए निम्न जैविक क्षमता वाली कोई भूमि आवांटित की जाएगी।
सिंचाई के लिए सही समय पर और पर्याप्‍त मात्रा में जल की अनुपलब्धता वर्तमान में देश के अनेक भागों में खेती में उच्चतर उत्पादकता और स्थिरता दोनों प्राप्‍त करने में एक गंभीर समस्या बनती जा रही है।
अत: आश्‍वस्त सिंचाई समय की जरूरत है।
यद्यपि हमारे देश में कुल वर्षा संतोषजनक होती है, परन्तु इसका वितरण अत्यंत असमान है।
अत: वर्षा जल संचयन तथा जल का कुशलतापूर्वक उपयोग महत्वपूर्ण है।
जल उपयोग की दक्षता, बीज, किस्म, पोषकों (मेक्रो और माइक्रो) और खेती के औजारों के बीच तालमेल करके भी बढ़ाई जा सकती है।
जल की प्रति इकाई आय और पैदावार को अधिकतम बढ़ाने की विचारधारा को भी सभी फसल उत्पादन कार्यक्रमों में शामिल किया जाना चाहिए।
जल प्रयोक्‍ता संस्थानों को उपलब्ध जल से अधिकतम लाभ लेने में विशेषज्ञता प्राप्‍त करने के लिए प्रोत्साहित किया जायेगा।
यह भी ध्यान में रखना महत्वपूर्ण है कि अधिकांश किसान अपनी फसलों की सिंचाई के लिए भू-जल पर निर्भर रहते हैं।
यह संसाधन, जिसमें किसानों ने अपने परिश्रम से अर्जित बचतों का निवेश किया है, आज दिन-प्रतिदिन घटता जा रहा है।
इसलिए, जल आपूर्ति की स्थिरता और चिरकालिकता सुनिश्‍चित करने के लिए वर्षा जल संचयन और जलाशयों के पुनर्भरण को प्राथमिकता दी जाएगी।
पर्याप्‍तता और गुणवत्ता समस्याओं के समाधान के अलावा, जल वितरण में साम्यता सुनिश्‍चित की जाएगी।
जल एक सार्वजनिक संसाधन है न कि निजी सम्पत्ति।
अत: जल तक पहुंच के लिए न्यायोचित और समानता तंत्र विकसित करने तथा जल संसाधनों के प्रबंधन में स्थानीय लोगों को शामिल करने को प्राथमिकता देनी होगी।
महिलाओं को, जल प्रयोक्‍ता के रूप में, पहुंच और प्रबंधन दोनों में एक भूमिका निभानी होगी।
जल उपलब्धता में वृद्धि और इसका समुचित उपयोग करने के लिए निम्नलिखित उपाय किए जाएंगे।
आपूर्ति की स्थिरता सुनिश्‍चित करने के लिए वर्षा जल संचयन और जलाशय पुन:भरण को प्राथमिकता दी जाएगी।
भूजल विकास और प्रबंधन को विनियमित और नियंत्रित करने के लिए एक साथ आवश्यक विधायी उपाय किए जाएंगे।
सभी मौजूदा कुओं, तालाबों का जीर्णोद्धार किया जायेगा।
एक जल साक्षरता अभियान शुरू किया जायेगा तथा भू-जल के सतत उपयोगार्थ आवश्यक नियम बनाये जायेंगे।
जल दुर्लभ क्षेत्रों में, उच्च मूल्य तथा न्यून जल चाहने वाली फसलों जैसे कि दालें और तिलहन की खेती के लिए उपयोगी पद्धति पर बल दिया जायेगा।
सूखा संभावित प्रमाणित क्षेत्रों में एक सूखा कोड लागू किया जायेगा जिसमें प्रतिकूल मानसून के प्रभाव को न्यूनतम करने के लिए और अच्छे मौसम का अधिकतम लाभ उठाने के लिए की जाने वाली कार्रवाई का उल्लेख होगा।
इसी प्रकार भारी बारिश की अधिकता वाले क्षेत्रों में एक बाढ़ कोड लागू किया जायेगा जिससे बाढ़ों के तत्काल बाद किसानों की आवश्यकताओं का ध्यान रखते हुए बाढ़-मुक्‍त मौसम को एक प्रमुख कृषि उत्पादन अवधि में बदलने में मदद मिलेगी।
राष्‍ट्रीय वर्षापोषित क्षेत्र प्राधिकरण इस संबंध में तकनीकी तथा अन्य समर्थन प्रदान करेगा।
पशुधन, जिसमें कुक्कुट पालन शामिल है, आजीविका का एक महत्वपूर्ण साधन है।
यह कृषि सकल घरेलू उत्पाद में लगभग एक चौथाई का योगदान करती है।
इन कार्यकलापों में महिलाएं अधिक संख्या में लगी हुई हैं।
पशुधन का स्वामित्व कहीं अधिक समानतावादी है क्योंकि गरीब किसान के परिवारों के पास अधिकांशत: गोपशु, भैंस, भेड़ और बकरियां होती हैं।
किसान परिवारों को पेश आने वाली बड़ी बाधाएं प्रजनन, चारे, स्वास्थ्य देख-रेख और उनके उत्पाद के लिए कीमतों की है।
उपयुक्‍त रणनीति के जरिए इन मामलों का समाधान किए जाने की जरूरत है।
पशुधन की उच्च उत्पादकता और समग्र कार्यकुशलता के जरिए पशुओं के मालिकों की आय बढ़ाने में पशु चिकित्सकों और कृषि विज्ञान स्नातकों द्वारा संचालित कृषि क्लिनिकों को प्रोत्साहित किया जायेगा।
इसके साथ ही, फसल-पशुधन की एकीकृत खेती प्रणालियों और आर्गेनिक खेती और बायो-उर्वरकों के उत्पादन को प्रोत्साहित किया जायेगा।
पशुओं के बीमे की भी पुनर्संरचना किए जाने की जरूरत है और इसे सभी पशु स्वामियों के लिए सुलभ बनाया जायेगा।
कुक्कुट पालन के मामले में निम्नलिखित उपाय करने की जरूरत है।
प्रवेश के सभी बन्दरगाहों पर आयातित पक्षियों हेतु संगरोध (क्वारेंटाइन) और परीक्षण और टीकाकरण सुविधाएं स्थापित और सुदृढ़ की जाएंगी क्योंकि ऐसे सुरक्षा उपाय कुक्कुट उद्योग को सही स्थिति में बनाए रखने के लिए तथा जीवन और आजीविका के संरक्षण के लिए नितान्त जरूरी हैं।
बाजार में बेचे जाने की अनुमति दिए जाने से पूर्व, आयातित कुक्कुट पालन टीकों की सुरक्षा और प्रभावोत्पादकता के परीक्षण को अनिवार्य बनाया जायेगा।
कुक्कुट पालन की पहचान एक कृषि कार्यकलाप के रूप में की जाएगी।
सामूहिक अथवा लघु कुक्कुट पालन परिसंपत्तिधारकों को बढ़ावा दिए जाने के लिए बैकयार्ड के कुक्कुट किसानों को यथोचित सहायता उपलब्ध करायी जाऐगी
तटीय एवं अंतर्देशीय मात्स्यिकी दोनों से ही लाखों परिवारों को रोजगार और आजीविका मिलती है।
वैज्ञानिक रूप से मत्स्य पालन, एकत्रण और प्रसंस्करण को प्रोत्साहित करते हुए पर्यावरणीय रूप से सतत आधार पर मछुआरा परिवारों की आय में सुधार करने के लिए पर्याप्‍त अवसर हैं।
राष्‍ट्रीय मात्स्यिकी विकास बोर्ड (एनएफडीबी) को भारत सरकार द्वारा स्थापित किया गया है जिससे कि मात्स्यिकी और जल-कृषि से संबंधित प्रमुख कार्यकलापों पर पूरा-पूरा ध्यान दिया जा सके और व्यावसायिक प्रबंधन किया जा सके।
आधुनिक जल-कृषि प्रथाओं को बढ़ावा देने और मूल्य-वर्धन के लिए निम्नलिखित कदम उठाए जाएंगे।
तटवर्ती समुदायों को बायोकवच का निर्माण करने के लिए भी समर्थ बनाया जाना चाहिए, जैसे कि मैनग्रोव्ज, केजुरीना, एलीकोर्निआ एट्रीप्लेक्स व अन्य होलोफाइटिक पौधे।
इससे चक्रवाती तूफानों और सुनामी जैसे समुद्र जल भराव की स्थिति में, तटवर्ती मछुआरों व फार्म परिवारों का जीवन और आजीविकाएं सुरक्षित रखने में मदद मिलेगी।
जैव संसाधनों का संबंध वनस्पति और जीव जन्तुओं की प्रचुर सम्पदा से है, जिसमें मृदा, लघु वनस्पति और छोटे जीव-जन्तु सम्मिलित हैं, जो भूमि और जल के बाद किसानों के लिए उपलब्ध तीसरा महत्वपूर्ण प्राकृतिक संसाधन हैं।
उपर्युक्‍त कुछेक उद्‍देश्यों की प्राप्‍ति के लिए दो प्रमुख विधान - पौधा किस्म संरक्षण और कृषक अधिकार अधिनियम (पीपीवीएफआर), 2001 और जैव विविधता अधिनियम, 2002 विद्यमान हैं।
इन अधिनियमों के कार्यान्वयन को सुदृढ़ किया जाएगा और विस्तृत दिशा-निर्देश इस प्रकार से विकसित किए जाएंगे जिससे कि कृषक और कृषक समुदाय के अधिकारों को मान्यता दी जा सके।
जैव-संसाधनों के संरक्षण और विकास के लिए निम्नलिखित को प्रोत्साहित किया जाएगा।
जैव-विविधता रजिस्टरों के माध्यम से पारम्परिक जानकारी (ट्रेडिशनल नॉलेज) का प्रलेखन किया जाएगा जिसमें महिलाओं की सहभागिता ली जाएगी जो इसका काफी ज्ञान रखती हैं।
जेनेटिक समरूपता से कीटों और रोगों के प्रति जेनेटिक भेद्यता में वृद्धि होती है।
अत: प्रजनन पूर्व और सहभागी प्रजनन का एकीकरण किया जाएगा ताकि छोटे किसानों को कीट और रोग महामारी के जोखिमों से बचाव में मदद मिले।
जेनेटिक संसाधन संरक्षण के महत्व को समझाने के लिए ग्रामीण स्कूलों और कालेजों में जीनोम क्लब स्थापित करने को प्रोत्साहन दिया जाएगा।
ऐसी बायोवैलीज में किसानों की उद्यम पूंजी व अन्य सहयोग के जरिए मदद की जाएगी ताकि वे स्वास्थ्य सुरक्षा के लिए मूल्यवान औषधीय पौधों का संरक्षण, चयन और बहुगुणन कर सकें।
पुरस्कारों और प्रोत्साहनों की एक पद्धति विकसित की जाएगी ताकि लोगों को जैव-विविधता अधिनियम के अन्तर्गत अपनी प्रजातियों को संरक्षित रखने के लिए समर्थ और प्रेरित किया जाए।
ऐसे प्रयोजनों के लिए जैव-विविधता विधि का उपयोग किया जाएगा।
पशुधन पालकों को अपने प्रजनन भण्डार और प्रजनन प्रथाओं के उपयोग और विकास को जारी रखने के अधिकारों को स्वीकार और उन्हें प्रोत्साहित किया जायेगा।
जेनेटिक विविधता के संरक्षण और पशु पालकों की महत्वपूर्ण भूमिका को स्वीकारते हुए, चरवाहा समुदायों के पशु अनुरक्षण और प्रजनन के बारे में देशज ज्ञान को प्रलेखबद्ध करने की जरूरत है।
पशु प्रजातियों के संबंध में स्थल पर ही संरक्षण को प्रोत्साहित करने के लिए राज्य फार्मों का उपयोग किया जा सकता है।
पशु जेनेटिक संसाधनों को संरक्षण प्रदान करने के लिए चारागाहों को सुनिश्‍चित किया जाएगा।
विशेष जैव और आर्थिक विशेषताओं का प्रलेखन नए जीवविज्ञान और नई पोषाहार जरूरतों अथवा चर्म/चमड़े के गुणवत्‍ता जैसी अन्य आर्थिक नस्लों के संदर्भ में किया जाएगा।
जर्म प्लाज्म की जांच करने के लिए रोग से सुरक्षा संबंधी सुविधाएं जुटाई जाएंगी और रोग सह्य किस्मों के चयन को बढ़ावा दिया जाएगा।
दूसरे देशों में भारतीय प्रजाति के गाय-भैंसों की माँग है।
अत: पशु विज्ञान स्नातकों, स्व-सहायता समूहों (एस एच जी) तथा प्रगतिशील पशु कृषकों को ऐसी प्रजाति के पशुओं के अनुरक्षण के लिए प्रोत्साहित किया जाएगा और सहायता दी जाएगी ताकि निर्यात के अवसरों का अधिकतम लाभ उठाया जा सके।
हालांकि समस्त जैव सामग्री का निर्यात, जिसमें पशु भी शामिल हैं, जैव विविधता अधिनियम के अनुबंधों के अनुसार किया जाएगा।
फार्म प्रचालन और उत्पादन में हुए परिवर्तन में विज्ञान और प्रौद्योगिकी की अहम भूमिका है।
वर्तमान में उपयोग की जा रही प्रौद्योगिकी में आये ठहराव पर काबू पाने के लिए नई प्रौद्योगिकी, जो भूमि और जल की प्रति यूनिट उत्पादकता बढ़ाने में मददगार हो सकती है, की आवश्यकता है।
गैर-सरकारी संस्थान (एनजीओ) तथा निजी क्षेत्र के अनुसंधान एवं विकास संस्थानों को भी एनएआरएस में शामिल किया जाएगा।
एनएआरएस का पुनर्गठन किया जाएगा ताकि लघु एवं सीमांत किसानों की समस्याओं को प्रभावी रूप से हल किया जा सके।
अनुसंधान कार्यनीति प्रकृति के अनुकूल होनी चाहिए, लघु कृषकों और महिलाओं के हित में होनी चाहिए।
पुन: संयोजित डीएनए प्रौद्योगिकी अथवा जेनेटिक इंजीनियरी के सुरक्षित और जिम्मेदारीपूर्ण उपयोग को सुनिश्‍चित करने के लिए एक राष्‍ट्रीय जैव प्रौद्योगिकी विनियामक प्राधिकरण स्थापित किया जाएगा।
विभिन्न किस्म की फसलों की जरूरत के अनुसार पैदावार में वृद्धि की जाएगी, जैसे कि संसाधित किए जाने की दृष्‍टि से अच्छी गुणवत्ता वाले फल और सब्जियाँ।
किसानों की आवश्यकताओं को पूरा करने के लिए और आर्गेनिक खेती में वैज्ञानिक उत्पादन बढ़ाने के लिए उच्चस्तरीय बहु-विषयक प्रयास किया जाएगा।
फसल-पशुधन-मत्स्य एकीकृत उत्पादन पद्धतियों के अंतर्गत आर्गेनिक खेती के सिद्धांतों और विधियों को अपनाने की गुंजाइश है।
सघन एकल फसल वाले कृषि क्षेत्रों में पारिस्थितिकी, अर्थशास्त्र और रोजगार सृजन की दृष्‍टि से, फसल विविधीकरण लाभप्रद हो सकता है।
तथापि, फसल विविधीकरण के संबंध में दिये जाने वाले किसी भी परामर्श के साथ-साथ ऐसे उपाय भी अवश्य बताए जाने चाहिए जिनसे वैकल्पिक फसलों के लिए प्रभावी बाजार सहायता सुनिश्‍चित की जा सके।
फसल विविधीकरण के लिए योजना तैयार करते समय, विशेष रूप से खाद्य फसल से गैर-खाद्य फसल में जैसे- बायो-ईंधन के उत्पादन के संबंध में, राष्‍ट्र की खाद्य सुरक्षा को ध्यान में रखा जाएगा।
बौद्धिक सम्पदा अधिकार (आईपीआर) नियमों में, अनुसंधान उत्पादों और किसानों के लिए मूल्य की प्रक्रियाओं के मामलों में अधिकारों के अनिवार्य लाइसेंसिंग का प्रावधान किया जाएगा।
स्वास्थ्य और खाद्य सुरक्षा के सभी मामलों में सामाजिक समावेशन मार्गदर्शी कारक होगा।
प्रौद्योगिकी सेवाओं और सार्वजनिक नीतियों के उचित समेकन के जरिये सिंधु-गंगा के मैदानी भागों को प्रमुख खाद्यान्न उत्पादकता क्षेत्र में बदलने और हरित क्रान्ति के मूल क्षेत्र में संरक्षण कृषि को प्राथमिकता दी जाएगी।
फसलों, वृक्षों और फार्म तथा जलीय जीवों की कृषि जैव-सुरक्षा अत्यंत महत्वपूर्ण है क्योंकि यह अधिकांश आबादी के कार्य और आय सुरक्षा तथा राष्‍ट्र की खाद्य और व्यापार सुरक्षा से संबंधित है।
फसलों, पशुपालन, मात्स्यिकी, वानिकी और कृषि अनुकूल सूक्ष्म जीवाणुओं को शामिल करते हुए निम्नलिखित उद्देश्यों से एक समेकित राष्‍ट्रीय कृषि जैव-सुरक्षा पद्धति (एनएबीएस) स्थापित की जाएगी।
अल्प, मध्यावधि और दीर्घावधि मौसम के पूर्वानुमान में राष्‍ट्रीय क्षमता काफी अधिक है।
किसानों को कम से कम समय के अंतराल में समुचित भूमि उपयोग संबंधी सुझाव देने के लिए प्रशिक्षित पंचायत स्तर के कर्मियों द्वारा समय-समय पर जारी कृषि-मौसम विज्ञानीय सलाह का उपयोग किया जाएगा।
समुद्री मात्स्यिकी के मामले में, लहरों की ऊंचाइयों और मत्स्य के झुण्ड पाए जाने के स्थान के संबंध में उपलब्ध आंकड़ों को मछुआरों को सम्प्रेषित किया जाएगा।
इस संबंध में नवीनतम प्रौद्योगिकियों जैसे इंटरनेट एफएम/एचएएम रेडियो/ सैल फोन जैसी सेवा का प्रयोग मछुआरों के लिए बहुत सहायक होगा।
तापमान, वर्षा और समुद्र स्तर में प्रतिकूल परिवर्तनों के कारण जलवायु में होने वाला परिवर्तन एक उभरता हुआ विषय है।
ज्यादातर विशेषज्ञ इस बात से सहमत हैं कि विश्‍व तापन का प्रभाव चिंताजनक है, जैसा कि हिमनदों और अन्टार्कटिका तथा आर्कटिक शिखरों के पिघलने से स्पष्‍ट है।
तटवर्ती तूफानों और चक्रवातों की बारम्बारता तथा गहनता में भी वृद्धि हो रही है।
इन परिवर्तनों के परिणामस्वरूप सूखे और बाढ़ की प्राय: अधिक संभावना रहती है।
जलवायु परिवर्तन के प्रति सुभेद्यता को कम करने के लिए सक्रिय उपाय किए जाएंगे।
अनुकरणीय मॉडलों के आधार पर प्रत्येक प्रमुख कृषि-जलवायु क्षेत्र के संबंध में आकस्मिक योजनाएं और भूमि तथा जल वैकल्पिक उपयोग की नीतियां तैयार की जायेंगी।
सूखा और बाढ़ प्रवण क्षेत्रों में अनुभवी किसानों को सूखे, बाढ़ और अनियमित मानसून के प्रबंधन की कला में "जलवायु प्रबंधकों" के रूप में प्रशिक्षित किया जाएगा।
बीज: उत्तम कोटि के बीज और रोग मुक्‍त रोपण सामग्री जिसमें इन-विट्रो कल्वर्ड प्रोपेगुल्स शामिल हैं, फसल उत्पादकता और सुरक्षा के लिए अनिवार्य है।
अब बहुत सी फसलों में संकर प्रजातियां उपलब्ध होती जा रही हैं।
नई उपजातियों के मामले में मूल (फाउंडेशन) बीज, आधारभूत स्तर के बीज उत्पादकों और उनके समूहों जैसे सहकारी समितियों और एसएचजी को मुहैया कराए जाएंगे।
परस्पर रूप से लाभप्रद कृषक बीज कंपनी में भागीदारी को बढ़ावा दिया जाएगा।
कृषि विश्‍वविद्यालयों को बीज प्रौद्योगिकी और व्यापार तथा सभी व्यावहारिक पाठ्यक्रमों में मुख्य व्यापार के सिद्धांतों पर पाठ्यक्रम बनाने हेतु प्रोत्साहित किया जाएगा।
एक राष्‍ट्रीय बीज ग्रिड स्थापित किया जाएगा जिससे संपूर्ण देश में विभिन्न क्षेत्रों की विशिष्‍ट अपेक्षा के अनुसार बीजों की आपूर्ति सुनिश्‍चित की जाएगी।
मृदा स्वास्थ्य: खेत की उत्पादकता को बढ़ाने की कुंजी मृदा स्वास्थ्य में संवर्धन है।
प्रत्येक किसान परिवार को एक मृदा स्वास्थ्य पासबुक सुनिश्‍चित तौर पर जारी की जाएगी, जिसमें तदनरूप परामर्शों के साथ-साथ उनके खेतों की मिट्‍टी के संबंध में भौतिक, रसायन और माइक्रोबायोलाजी के बारे में समेकित जानकारी दी जाएगी।
इस प्रयोजन हेतु मिट्‍टी में विशिष्‍ट सूक्ष्म पोषक तत्व की कमियों का पता लगाने के लिए और अधिक प्रयोगशालाएं स्थापित की जाएंगी।
मिट्‍टी में फसल के अवशिष्‍टों को शामिल करके मृदा जैव (आर्गेनिक) पदार्थ में वृद्धि की जाएगी।
बंजर भूमि के पुनरुद्धार तथा उसकी जैविकीय क्षमता सुधारने के संबंध में उचित तकनीकी सलाह उपलब्ध कराई जाएगी।
उर्वरकों के संतुलित प्रयोग को बढ़ावा देने के लिए उर्वरक मूल्य निर्धारण नीतियों की पुनरीक्षा की जाएगी।
पोषक तत्व के कुशल चक्रण, नाइट्रोजन निर्धारण, जैविक सामग्री वर्धन और निकास प्रणाली में सुधार लाने के लिए कॄषि वानिकी को प्रोत्साहित किया जाएगा।
कीटनाशी: कीटों, रोगजनकों और खरपतवार तीनों के कारण प्रत्येक वर्ष फसल की काफी हानि होती है।
पर्यावरणीय रूप से सुरक्षित और कारगर कीटनाशकों के विकास, प्रयोग और प्रसार को प्राथमिकता दी जाएगी।
रासायनिक कीटनाशकों के उपयोग को एकीकृत कीट प्रबंधन (आईपीएम) पद्धति में शामिल किए जाने की जरूरत है।
उपयुक्‍त गुणवत्ता नियंत्रण, सुरक्षा आकलन व अन्य विनियामक पद्धतियों को मजबूत किया जाएगा।
नकली और घटिया स्तर के कीटनाशकों की बिक्री रोकी जाएगी और जैव कीटनाशकों को प्रोत्साहित किया जाएगा।
यंत्र: किसानों को क्षेत्र और फसल विशिष्‍ट मशीनों और यंत्रों की जरूरत होती है ताकि वे सही समय पर फसल बोने और खरपतवार का प्रबंधन करने व फसलोत्तर कार्य में सुधार करने का काम कर सके।
महिलाओं को विशेष रूप से अपने अनुकूल यंत्रों की जरूरत होती है जिनमें मेहनत कम लगे, उत्पादन बढ़े और समय बचे तथा उनका उपयोग सरलता से किया जा सके।
कृषि स्नातक, कृषि-उद्यमी और प्रगामी किसानों को प्रोत्साहित किया जाएगा कि यंत्र, औजार, मशीनरी , ट्रैक्टर व अन्य बड़े फार्म यंत्र शुल्क-किराए के आधार पर उपलब्ध करायें।
टीके तथा सीरम संबंधी निदान: महत्वपूर्ण पशु रोगों के संबंध में इस समय उपलब्ध सुविधाओं में मुख्य कमियों को दूर करना होगा।
सरकारी-निजी भागीदारियों को प्रोत्साहित करते हुए टीका विकास के क्षेत्र में जैव-प्रौद्योगिकी अनुसंधान में तेजी लाये जाए जाने की जरूरत है।
मत्स्य बीज और खाद्य: उत्तम कोटि और रोग-मुक्‍त मत्स्य बीज सफल अंतर्देशीय मत्स्य पालन की कुंजी है।
मत्स्य बीज प्रजनन उत्पादन में पगामी मछुआरों और उनके समूहों जैसे स्वयं सहायता समूहों (एस एच जी) को प्रशिक्षित किया जाएगा और वहनीय कीमतों पर बीज और मत्स्य बीज खाद्य उपलब्ध कराया जाएगा।
इसके लिये राष्‍ट्रीय मात्स्यिकी विकास बोर्ड और अन्य एजेंसियों से उचित तकनीकी सहायता प्राप्‍त की जाएगी।
पशु के लिए चारा: डेयरी पशुओं में अपर्याप्‍त पोषाहार ही दूध की कम पैदावार का प्रमुख कारण है।
सेलुलोसिक अपशिष्‍टों को उपयुक्‍त उपचार और संवर्धन के जरिए उत्तम पशु खाद्य के रूप में बदलने, पोषण समृद्ध चारा पौधों के रोपण और प्रौद्योगिकियों के प्रसार के लिए पारंपरिक तथा गैर पारंपरिक दोनों ही तरीकों को प्रोत्साहित किया जाएगा।
अन्य आवश्यक सहायक सेवाएं: पशुधन क्षेत्र को स्वच्छता और पादप स्वच्छता के अनुकूल बनाना होगा।
परा-पशु चिकित्सकों के एक सवंर्ग को प्रशिक्षित किया जायेगा ताकि किसानों के लिये सहायक सेवा केन्द्रों की स्थापना की जा सके जिनसे बीमारियों का शीघ्र पता लग सके और उनका इलाज करने तथा अन्य पशु चिकित्सा सेवाओं में मदद मिले।
महिलाओं की अधिकारिता के लिए सहायक सेवाएं: क्षमता निर्माण और जीविका के लिए फार्मों पर काम करने वाली महिलाओं के लिए उचित सहायक सेवाओं जैसे शिशु गृह और बाल देख-रेख केन्द्रों, पोषण, स्वास्थ्य और प्रशिक्षण आदि की जरूरत है।
ग्रामीण बैंकिंग प्रणाली की कार्यकुशलता और पहुंच (आउटरीच) में सुधार की आवश्यकता है।
इसके लिये किसानों को उचित ब्याज दर पर वित्तीय सेवाएं सही समय पर, पर्याप्‍त मात्रा में और सरलता से पहुंचनी चाहिए।
किसानों को बेहतर संस्थागत ऋण दिलाने के लिये भारत सरकार की एक कृषि ऋण नीति है।
किसान क्रेडिट कार्ड स्कीम के तहत किसानों के व्यापक कवरेज के लिए उपाय किये जायेंगे।
उत्पादन को प्रोत्साहन देने और ऋण जोखिम को कम करने के लिए एक प्रभावी साधन के रूप में माइक्रो ऋण और माइक्रो बीमा को बढ़ावा दिया जायेगा।
ग्रामीण वित्तीय प्रणाली में ऋण सहकारिताओं का महत्वपूर्ण स्थान और भूमिका है और सहकारी ऋण संस्थाओं में सुधार के लिए वैद्यनाथन समिति की सिफारिशों पर अमल करने को प्राथमिकता दी जाएगी।
ऋण संबंधी परामर्श देने के केन्द्र स्थापित किए जाएंगे जहां गंभीर रूप से ऋणग्रस्त किसानों को ऋण के चंगुल से बचाने के लिए ऋण राहत पैकेज/पुन: निर्धारण की व्यवस्था की जा सकती है।
चूंकि कृषि अत्यधिक जोखिम वाला एक आर्थिक कार्यकलाप है अत: किसानों को उपभोक्‍ता-अनुकूल बीमा साधनों की जरूरत है जिनके अंतर्गत उत्पादन अर्थात बुवाई से लेकर फसलोत्तर कामकाज को शामिल किया जाए।
बीमे में किसानों को वित्तीय संकट से बचाने के लिए सभी फसलों के संबंध में मंडी जोखिम शामिल किया जाए और इस प्रकार कृषि को वित्तीय रूप से व्यवहार्य बनाया जाए।
राष्‍ट्रीय कृषि बीमा स्कीम को किसानों के लिये और अधिक अनुकूल बनाने हेतु इसमें सुधार लाने के प्रयास किए जायेंगे।
गांवों में ऋण और बीमा दोनों प्रकार की जानकारी की जरूरत है।
इस काम में ज्ञान चौपाल (गांव ज्ञान केन्द्र) सहायक हो सकते हैं।
किसानों में बीमा और ऋण संबंधी जागरूकता लाने को बढ़ावा दिया जायेगा।
महिलाओं पर उनकी भू-हकदारी/समर्थन के अभाव के कारण ऋण प्राप्‍ति के मामले में विशेष ध्यान दिए जाने की जरूरत है।
महिलाओं को घर/कृषि भूमि के संयुक्‍त पट्‍टे के साथ तेजी से किसान क्रेडिट कार्ड जारी किए जाऐंगे।
सहकारी समितियों को आर्थिक उद्यमों के रूप में कार्य करना चाहिए न कि राज्य के विस्तारित अंग के रूप में कार्य करना चाहिए।
उन्हें उद्यमशील दृष्‍टिकोण, उपयुक्‍त उद्यम केन्द्रण के माध्यम से प्रतिस्पर्धा स्थिति प्राप्‍त करनी चाहिये और निजी एवं सार्वजनिक क्षेत्र की इकाईयों के साथ नीतिगत संबंध बनाना चाहिये।
उपयुक्‍त तंत्र बनाना चाहिए जिनके जरिए किसान बाजार माध्यमों पर अधिक नियंत्रण प्राप्‍त कर सकें तथा सहकारी समितियों तथा स्वयं सहायता समूहों के जरिए लाभ के बेहतर अवसर प्राप्‍त कर सकें।
आर्थिक उदारीकरण और बाजार प्रतिस्पर्द्धात्मकता को देखते हुए सहकारी समितियों को कहीं अधिक पूंजीगत व अन्य वित्तीय संसाधनों की जरूरत होगी।
कानूनी ढांचे और विनियामक पद्धति में परिवर्तनों से पूंजीगत/वित्तीय संसाधन प्राप्‍त करने में मदद मिलेगी।
सहकारी समितियों के प्रबंधन को व्यवसायी रूप से सक्षम बनाने की जरूरत है जिसमें चुने गए सदस्यों और प्रबंधकों के कार्य का स्पष्‍ट रूप से सीमांकन किया जाए।
वैज्ञानिक जानकारी और फील्ड स्तरीय कार्य के बीच अंतर हाल के वर्षों में काफी अधिक हो गया है।
ज्ञान के इस अभाव को तेजी से दूर किया जाएगा जिससे फार्म उत्पादकता और लाभप्रदता में वृद्धि हो सके।
कृषि विज्ञान केन्द्र फसलोत्‍तर प्रौद्योगिकी, कृषि प्रसंस्करण व प्राथमिक उत्पादों के मूल्यवर्धन के क्षेत्र में प्रशिक्षण देंगे व प्रयोगशाला से खेत तक प्रदर्शनों का आयोजन करेंगे ताकि गांवों में दक्ष नौकरियां प्रदान की जा सकें।
कृषि विज्ञान केन्द्रों के साथ फार्म स्कूलों के सम्पर्क से फसल और पशुपालन, मत्स्यकी और कृषि वानिकी के प्रौद्योगिकीय उन्नयन की प्रक्रिया में तेजी आएगी।
आधुनिक कृषि प्रणालियों की प्रक्रिया में तेजी आएगी।
आधुनिक कृषि प्रणालियों की मदद से किसानों, संसाधकों, खुदरा विक्रेताओं और अन्य पणधारियों को साथ-साथ लाने के प्रयास किये जाऐंगे।
विशेषरूप से जिला स्तर पर और उसके नीचे विस्तार प्रयासों का समेकन सुनिश्‍चित किया जाएगा।
गांवों में नये ज्ञान चौपाल स्थापित करके आई सी टी की क्षमता का उपयोग किया जाएगा।
इसके अतिरिक्‍त भारत सरकार के सूचना प्रौद्योगिकी विभाग के सेवा केन्द्र और राज्य सरकारों तथा निजी पहल कार्यक्रमों द्वारा स्थापित केन्द्रों का समावेश विस्तृत और व्यापक विकास के लिये किया जाएगा।
आई सी टी आधारित ज्ञान पद्धति की संरचना में इस प्रकार अन्य के साथ-साथ ऐसे ग्राम केन्द्रों की स्थापना शामिल होगी।
अन्तिम मील और अन्तिम व्यक्‍ति तक संयोज्यता को ब्राडबैन्ड इंटरनेट, सामुदायिक रेडियो अथवा इंटरनेट-मोबाइल फोन तालमेल के जरिए पूरा किया जाएगा।
आजीविका सुरक्षा सुनिश्‍चित करने के लिए, किसानों को, विशेष रूप से छोटे और सीमान्त किसानों और भूमिहीन कृषि श्रमिकों को, एक व्यापक राष्‍ट्रीय सामाजिक सुरक्षा स्कीम के अंतर्गत शामिल करना जरूरी है।
अत: सरकार एक उचित सामाजिक सुरक्षा स्कीम लागू करने के लिये आवश्यक उपाय करेगी।
कृषि उत्पादकता और लाभप्रदता बढ़ाने में आश्‍वस्त और लाभप्रद विपणन अवसर प्रदान करना सतत प्रगति का मुख्य पहलू है।
पहले से ही केन्द्र और राज्य सरकारों द्वारा अनेक महत्वपूर्ण बाजार सुधार किए गए हैं।
न्यूनतम समर्थन मूल्य (एम एस पी) पद्धति को देशभर में अधिक प्रभावी ढंग से कार्यान्वित किया जाएगा।
बाजार हस्तक्षेप स्कीम (एम आई एस) को आकस्मिकताओं की स्थिति में, विशेष रूप से वर्षापोषित क्षेत्रों में संवेदनशील फसलों के मामले में, शीघ्रता से अमल में लाने के लिए सुदृढ़ किया जाएगा।
आन्तरिक प्रतिबंधों में छूट देकर एकल राष्‍ट्रीय बाजार का विकास करने के प्रयास किए जायेंगे।
किसानों की आय में वृद्धि में बाधक सभी नियंत्रणों और विनियमों की समीक्षा की जायेगी और उन्हें हटाया जाएगा।
सार्वजनिक-निजी सहभागिता पद्धति में कृषि के लिये टर्मिनल मंडियों का विकास किया जायेगा।
किसानों को भू-उपयोग निर्णयों और निवेशों के संबंध में मौसमविज्ञान, विपणन और प्रबंधन सूचना के आधार पर सही सलाह की जरूरत रहती है।
फसलोपरांत हानियों को कम करने तथा ग्राम स्तर पर ही रोजगार और आय बढ़ाने के लिए कृषि संसाधन और मूल्यवर्धन के लिए बुनियादी सुविधाएं दी जाएंगी।
फसल संसाधन उद्योग को बढ़ावा देने के लिये उत्पादक समूहों और सहकारी समितियों को प्रोत्साहित किया जायेगा।
भाण्डागार प्राप्‍तियों की परक्राम्यता में सुधार के लिए बाधाओं को भी दूर किया जायेगा।
कृषि में व्यापार नीतियों का उद्देश्य कृषक परिवारों की जीविका की सुरक्षा करना और किसानों की आर्थिक स्थिति को बेहतर बनाना होगा।
इसके लिए किसानों की प्रभावी जीविका सुरक्षा प्रणाली लागू की जायेगी।
समूचे देश में गुणवत्ता एवं व्यापार साक्षरता कार्यक्रम शुरू किए जाएगें।
मूल्य जोखिम कम करने और स्टेक होल्डरों, विशेष रूप से किसानों को अपने आपको जोखिम से बचाने के लिए उचित उपाय किए जाएंगे।
विदेश कृषि व्यापार और मूल्य वर्धन के लिये उपलब्ध अवसरों के बारे में जानकारी का प्रसार करके प्रतिस्पर्धात्मक शर्तों पर निर्यात करने के लिए किसान एसोसिएशनों और एस एच जी की मदद की जाएगी।
कृषि-निर्यात क्षेत्रों को और मजबूत बनाया जाएगा ताकि ऐसे क्षेत्र बन सकें जहां किसानों को अपने उत्पाद के लिए यथासम्भव सर्वाधिक कीमत प्राप्‍त होगी।
यह सुस्थापित तथ्य है कि कृषि उत्पादों में मूल्य वर्धन करने से किसानों की आय के स्तरों में वृद्धि होती है।
अत: उनके उत्पादन को प्रसंस्करण तथा अन्य मूल्य शृंखला क्रियाकलापों के साथ समेकित करना आवश्यक है।
तथापि, देश में कटाई पश्‍चात अवसरंचना पूरी तरह से अपर्याप्‍त है जिसकी वजह से अत्यधिक अक्षमता और अपशिष्‍ट उत्पन्न होता है।
खाद्य प्रसंस्करण उद्योग किसानों को उनके उत्पादों के लिए मूल्य वर्धन करके किसानों को मण्डी से जोड़कर, फसलोपरान्त प्रबंधन में सुधार लाकर तथा मांग संचालित फार्मिंग को बढ़ावा देकर दीर्घकालीन आर्थिक सततता प्रदान करने में सक्षम है।
इसके अलावा खाद्य प्रसंस्करण क्रियाकलापों को आधुनिक बनाने की भी आवश्यकता है।
अत: इस प्रक्रिया को कारगर बनाने, खाद्य प्रसंस्करण क्षेत्रों को आधुनिक बनाने और इसकी प्रतिस्पर्धात्मकता में वृद्धि करने के लिए प्रभावी उपाय किए जाएंगे।
किसानों की श्रेणी में जनजातीय किसान सर्वाधिक खराब स्थिति में हैं।
देशभर में अधिकांश जनजातीय समुदाय अपनी आजीविका के लिए वनों और पशुपालन पर निर्भर हैं।
इनमें खेती करना (बहुत से भागों में झूम खेती), ईंधन, चारा और अनेक प्रकार के गैर इमारती वन उत्पाद एकत्र करना शामिल हैं।
उनकी आर्थिक स्थिति में सुधार लाना सरकार की प्राथमिकता है।
इस प्रयोजनार्थ निम्नलिखित क्रियाकलाप किये जायेंगे।
चरवाहों के लिए बेहतर आजीविका के अवसर सुनिश्‍चित करने के लिए निम्नलिखित उपाय किये जायेंगे।
पशुधन के लिए चारागाह और पेय जल स्रोतों को संरक्षित किया जायेगा और यथासंभव व्यवहार्यता को बढ़ाया जायेगा।
चरवाहों को सभी स्थानीय प्राकृतिक संसाधन प्रबंधन कार्यक्रमों में शामिल किया जाएगा।
जिसमें ग्राम, वन समितियां और संयुक्‍त वन प्रबंधन शामिल हैं।
बड़ी संख्या में छोटे किसान चाय, काफी, रबड़, इलायची, कालीमिर्च और वनिला जैसी बागान फसलों के रोपण की खेती में लगे हुए हैं।
कीमत में उतार-चढ़ाव तथा विदेश से आयातित उत्पादों से प्रतिस्पर्धा कुछेक उन बड़ी समस्याओं में शामिल हैं जो उन्हें पेश आ रही हैं।
इसलिए उन्हें बाजार के उतार-चढ़ाव से बचाने के लिए बागान फसलों हेतु एक कीमत स्थिरीकरण निधि से मदद मिल सकती है।
अंडमान और निकोबार द्वीपसमूह तथा लक्ष्यद्वीप द्वीप समूहों में और अन्य द्वीप समूहों में कृषि और मछुवारे परिवारों पर विशेष ध्यान दिए जाने की जरूरत है।
उनकी जरूरतों में प्रौद्योगिकी, प्रशिक्षण, प्रौद्योगिकी अवस्थापना और व्यापार के क्षेत्र शामिल हैं।
द्वीपसमूह कृषि में परिवहन लागतों की भी समस्या है, विशेष रूप से मछली जैसी नश्‍वर वस्तुओं के संबंध में, जिन्हें मुख्य भूमि में बेचना होता है।
अंडमान और निकोबार द्वीपसमूहों में प्राचीन जनजातियाँ हैं जिनकी एक समृद्ध पारम्परिक जानकारी और ज्ञान है।
जैवविविधिता संरक्षण और परम्परागत स्वास्थ्य देखभाल के क्षेत्रों में उनके देशज ज्ञान को मान्यता प्रदान करने व पुरस्कृत करने के लिए उपाय किए जाएंगे।
यथासंभव, द्वीपसमूहों में बागवानी विकास कार्यक्रम लागू किए जाएंगे।
बढ़ती वैश्‍विक उष्मा के कारण समुद्र का स्तर बढ़ने और सुनामी जैसी आपदाओं की स्थिति में द्वीपसमूहों में जीवन और आजीविकाओं को सुरक्षित रखने के उद्देश्य से मेनग्रोव व गैर-मेनग्रोव बायोशील्डों के निर्माण जैसे उपाय किए जाएंगे।
शहरी क्षेत्रों में, घरेलू उद्यानों और नर्सरियों को प्रोत्साहित किया जाएगा।
पौष्‍टिक आहार संबंधी उद्यानों को समर्थन प्रदान किया जाएगा ताकि पौष्‍टिक आहार संबंधी जरूरतों को पूरा किया जा सके।
भारत में आर्गेनिक खेती अभियान को, अनुसंधान, विस्तार और विपणन के क्षेत्रों में संस्था से पर्याप्‍त सहायता नहीं मिल पा रही है और इसके लिए रासायनिक खेती की अपेक्षा वैज्ञानिक सहायता की अधिक जरूरत है।
कृषि विज्ञान केन्द्रों को आर्गेनिक खेती में प्रशिक्षण प्रदान करने के लिए तैयार किया जाएगा।
किसान-अनुकूल व समर्थ बनाने के लिए अंतर्राष्‍ट्रीय रूप से स्वीकृत प्रमाणन प्रक्रियाओं को भी सुदृढ़ किया जाएगा।
आर्गेनिक खेती चुनिंदा वर्षा प्रधान क्षेत्रों में अपेक्षित सहायता के साथ जिनमें विपणन शामिल है, प्रोत्साहित की जाएगी।
इसे संविदा खेती के जरिये भी सहायता दी जाएगी।
खाद्य सुरक्षा और गुणवत्ता मापदंड कोडेक्स एलिमेण्टेरियस मानकों के अनुरूप होने चाहिए क्योंकि कभी-कभी आर्गेनिक खाद में भारी धातु विद्यमान रहने की रिपोर्ट प्राप्‍त हुई है।
आर्गेनिक खेती के कार्य में लगे किसानों को महत्वपूर्ण बाजारों से जोड़ा जाना चाहिए जहां उन्हें प्रीमियम कीमत प्राप्‍त होगी।
आर्गेनिक खेती के लिए कृषि-क्लिनिक व कृषि-व्यवसाय केन्द्र स्थापित करने के लिए उन्नतशील किसानों और कृषि स्नातकों को समर्थन प्रदान किया जायेगा।
हरित कृषि, जिसमें एकीकृत कीट प्रबंधन, एकीकृत पोषक पूर्ति और एकीकृत प्राकृतिक संसाधन प्रबंधन शामिल है, को "सदा हरित क्रान्ति" की ओर अग्रसर माना गया है।
आर्गेनिक खेती के विपरीत, हरित कृषि के अंतर्गत खनिज उर्वरकों और रासायनिक कीटनाशकों का सुरक्षित और न्यूनतम उपयोग व आनुवांशिक संशोधन द्वारा विकसित फसलों की प्रजातियाँ सम्मिलित हैं।
हरित कृषि उत्पादों को वर्गीकृत करके और प्रमाणपत्र द्वारा प्रोत्साहित किया जाएगा जैसा कि आर्गेनिक खेती के मामले में होता है।
जी एम फसलों से जुड़े जोखिमों और लाभों का एक विश्‍वसनीय व पारदर्शी ढंग से आकलन करने की जरूरत है।
आनुवाँशिकीय संशोधन में ऐसी जीनों को शामिल करने को प्राथमिकता दी जाए जिनसे सूखे, लवणीयता व अन्य दवाबों के अवरोध में मदद मिल सके।
जल उपयोग कार्यकुशलता और पोषणात्मक तथा प्रसंस्करण गुणवत्ता में सुधार को भी अनुसंधान कार्यसूची में प्राथमिकता प्रदान करनी होगी।
जी एम फसल प्रजातियों के संबंध में कृषीय प्रबंधन प्रक्रियाओं में प्रशिक्षण देना शुरू करना होगा एवं जागरूकता लानी होगी।
बागवानी में तीव्र प्रगति के साथ, पानी और खाद उपयोग, जैसे कि उर्वरक की मितव्ययी पद्धतियों, सिंचाई प्रणालियों के माध्यम से पोषक पदार्थों के उपयोग की सहायता से सब्जियों, फलों और फूलों की हरित गृह खेती के अवसर विद्यमान हैं।
कृषि व्यवसाय कार्यक्रम तथा बागवानी विकास कार्यक्रमों के अंतर्गत ग्रीनहाउस गृह बागवानी करने के लिए कृषि तथा गृह विज्ञान स्नातकों और अन्य उद्यमियों को सहायता प्रदान की जायेगी।
ऐसी प्रौद्योगिकियों के लिए उपयुक्‍त सहायता प्रदान की जायेगी जिनमें जलाभाव वाले क्षेत्रों में आय बढ़ाने में मदद मिल सके।
देश के कुछ भागों में देखी गई कृषि संबंधी कठिनाई को कम करने के लिए सरकार द्वारा अनेक उपाय किए गए हैं।
यह महत्वपूर्ण है कि ऐसे क्षेत्रों पर विशेष ध्यान दिया जाए ताकि जोखिम को कम किया जा सके और दीर्घकालिक कृषि पद्धतियों के लिए निविष्‍टियों को बढ़ावा दिया जा सके।
ऐसे क्षेत्रों में, ज्ञान संयोज्यता और सामाजिक सहायता प्रणालियों और विपणन संरचनाओं को मजबूत किया जाए।
विभिन्न स्कीमों के अंतर्गत व्यापक रूप से लाभान्वित करने को भी प्रोत्साहित किया जाएगा।
गैर-कृषि क्षेत्रक के कार्य अवसरों में धीमी वृद्धि के कारण छोटे और आर्थिक दृष्‍टि से अलाभकर जोतों में वृद्धि हुई है।
किसानों की आय बढ़ाने के लिए छोटे फार्मों की उत्पादकता में वृद्धि करके तथा फसल-पशु एकीकृत खेती प्रणालियों के जरिए अनेक आजीविका के अवसर सृजित करके कृषि प्रसंस्करण को समर्थन प्रदान किया जायेगा।
कृषक समुदायों द्वारा छोटे और सीमांत किसानों के लिए आर्थिक पैमानों की विधियों को पैदावार व आय बढ़ाने के लिए लोकप्रिय बनाना होगा।
ऐसे समूह कार्यकलापों में भाग लेने के लिए महिलाओं को प्रोत्साहित किया जाएगा।
नीचे कुछ विधियों का उल्लेख किया गया है जिन्हें छोटे और सीमान्त किसान कृषि कार्यों में कार्यकुशलता व मितव्ययता के लिए अपना सकते हैं।
सहकारी खेती और सहकारी समितियाँ डेयरी उद्योग के मामले में सफल रही हैं।
विपणन सहकारी समितियाँ सामान्यत: सफल रही हैं क्योंकि इनके सदस्य स्वहित को देखते हैं इसीलिए सहयोग करते हैं।
सेवा सहकारिताओं के अन्य रूप धीरे-धीरे उभर रहे हैं, किन्तु गति को तेज करना होगा।
इसलिए कृषि उत्पादों के प्रसंस्करण, मूल्यवर्धन और विपणन संबंधी कार्य करने के लिए लघु कृषक सहकारिताओं को प्रोत्साहित किया जाएगा और इनके लिए सहायता दी जाएगी।
स्वसहायता समूहों (एसएचजी) द्वारा सामूहिक कृषि: लघु ऋण की सहायता से महिलाओं द्वारा संचालित छोटे उपक्रमों को प्रोत्साहित करने के लिए एस.एच.जी. अत्यधिक सफल रहे हैं।
समेकित कीट प्रबंधन, समेकित पोषक तत्व आपूर्ति, वैज्ञानिक जल प्रबंधन और उन्नत फसल कटाई प्रौद्योगिकी वाले "हरित-कृषि" के मामले में यह विशेष रूप से सहायक होगा।
किसानों को आसानी से ऋण उपलब्ध कराने के लिए भी एस.एच.जी. को बढ़ावा दिया जाएगा।
संविदा कृषि: कृषकों को आश्‍वस्त और लाभप्रद विपणन अवसरों के सुनिश्‍चयन हेतु प्रोत्साहित किया जायेगा।
वस्तु विशिष्‍ट खेती की जरूरत को पूरा करने के लिए संविदा खेती आचार संहिता या एक माडल संविदा विकसित की जायेगी।
संविदा खेती में किसान को किसी भी परिस्थिति में उसकी भूमि से वंचित नहीं किया जाएगा।
कृषक अनुकूल संविदा कृषि प्रणाली को प्रोत्साहित करने के लिए राज्य सरकारें एक समीक्षा समिति बनाएं जिसमें किसानों को भी शामिल किया जाए।
किसान कम्पनियां: कम्पनी (संशोधन) अधिनियम, 2002 के अंतर्गत पंजीकृत प्राइवेट लिमिटेड कम्पनियां अब बीज उत्पादन, जैव-उर्वरकों, जैव-कीटनाशकों के उत्पादन व अन्य प्रकार के खेती के लिए अनिवार्य जैविकीय साफ्‍टवेयर के उत्पादन के क्षेत्र में अस्तित्व में आ रही हैं।
छोटे किसानों और एसएचजी को ऐसी कम्पनियों में पणधारियों के रूप में, शामिल किया जाएगा न कि मात्र शेयरधारकों के रूप में।
राज्य फार्म: इसके साथ ही, राज्य फार्मों का उपयोग, स्थानीय प्रजातियों के पशुओं, भेड़ व कुक्कुट के जर्मप्लाज्म के सजीव दाय जीन बैंकों का विकास करने के लिए किया जा सकता है जिससे कि हमारी पशु जैनेटिक सम्पदा परिरक्षित रह सके।
निम्नलिखित नीतिगत उपायों से किसानों के कल्याण और आजीविका सुरक्षा सुनिश्‍चित की जायेगी।
पुष्पकृषि, जड़ीय और कन्दीय फसलों, सुगंध देने वाले एवं औषधीय पौधों, मधुमक्खी पालन तथा रेशम कीट पालन के विकास पर प्रमुख बल दिया जायेगा।
इन उत्पादों को उचित मंडी सम्पर्क प्रदान किया जायेगा ताकि ऐसे प्रयासों से ग्रामीण क्षेत्रों में रोजगार तथा आय के अवसरों को बढ़ाया जा सके।
मंडी हस्तक्षेप स्कीम जारी रहेगी और इसे मजबूत बनाया जायेगा।
ग्रामीण गरीबी और कुपोषण को दूर करने के लिए घरेलू रूप से खाद्यान्न उगाने तथा एक सुपरिभाषित खाद्य सुरक्षा नीति बनाना बहुत महत्वपूर्ण है।
खाद्य सुरक्षा को मजबूत बनाने और इसकी नियमित रूप से मॉनिटरिंग करने के लिए सरकार एक खाद्य सुरक्षा पर कैबिनेट समिति का गठन करेगी।
कृषक परिवारों के लिए एक ग्रामीण गैर-कृषि रोजगार पहल की जरूरत है।
इस पहल से सभी ग्रामीण गैर-कृषि रोजगार कार्यक्रमों को एकीकृत किया जाना चाहिए ताकि उनके बीच अभिसरण व तालमेल कायम किया जा सके।
संबंधित विभिन्न एजेन्सियों को मिलाकर एक समग्र कार्यनीति अपनाई जाएगी।
शाम का समय था।
गांव के पंचायतघर में किसान एकत्र थे।
सब के सामने एक प्रश्‍न था - उपज कैसे बढ़े, खेती में किस प्रकार उन्नति की जाए।
महेश कृषि विश्‍वविद्यालय की ऊंची शिक्षा पा कर गांव लौट कर आया है।
किसानों ने आश्‍चर्य से महेश की ओर देखा।
महेश ने फिर कहा - हाँ, मैं सच कह रहा हूं, यदि किसान सोच-समझ कर, बुद्धिमानी के साथ खेती करें, तो उपज बढ़ सकती है।
जो किसान जिस अनाज की खेती करता है, उसे उसका पूरा-पूरा ज्ञान होना चाहिए।
उसे इस बात की अच्छी जानकारी होनी चाहिए कि उस अनाज के बीज किस तरह की जमीन में उग सकते हैं।
किस तरह उस जमीन की जुताई-बुआई करनी चाहिए, कब उसे पानी देना चाहिए, और कब उसे निराना चाहिए, आदि।
आप तो खेती के बारे में बहुत पढ़-लिख कर आए हैं।
फिर आप ही हम सब लोगों को फसलों के बारे में अच्छी-अच्छी काम की बातें बताइए न।
महेश ने कुछ सोच कर कहा- अच्छी बात है, मैं पहले दलहन की खेती लेता हूं।
क्योंकि भोजन में दालों का सबसे अधिक महत्व है।
दलहन उस अनाज को कहते हैं, जिसे दल कर दालें तैयार की जाती हैं।
गेहूं, जौ और चावल जैसे अनाजों की खेती देश के कोने-कोने में की जाती है।
उसी तरह दालों की विभिन्न फसलें भी सारे देश में उगाई जाती हैं।
लेकिन और देशों के मुकाबले हमारे देश में औसत पैदावार बहुत कम होती है।
इस पैदावार को कई गुना बढ़ाया जा सकता है।
उसका उपाय यही है, कि वैज्ञानिक ढंग से खेती की जाए।
हमारे देश के अधिकतर किसान लीक पीटते चले जाते हैं।
वे मेहनत तो जी-तोड़ करते हैं लेकिन उनके खेतों में उपज अधिक नहीं होती।
महेश ने कहा- दालों में अरहर की दाल का सबसे अधिक महत्व है।
हमारे देश के सभी भागों में अरहर की दाल खाते हैं।
उत्तर प्रदेश के पूर्वी जिलों में अरहर की दाल का सबसे अधिक उपयोग होता है।
कानपुर की अरहर की दाल सबसे अच्छी समझी जाती है।
कानपुर की अरहर की दाल खाने में बड़ी‘स्वादिष्ट होती है।
वह शीघ्र पक जाती है, और अच्छी तरह घुट जाती है।
पर यह तो बताइए महेश बाबू, कि अरहर की दाल का प्रचार कब से हमारे देश में हुआ है?
यह बताना तो कठिन है कि अरहर की दाल का उपयोग लोग कब से कर रहे हैं।
कुछ लोगों का मत है कि अरहर के पौधे का जन्म स्थान भारत है।
वे इसके लिए यह प्रमाण देते हैं कि अरहर की खेती जितनी अधिक भारत में की जाती है, उतनी संसार के किसी भी दूसरे देश में नहीं की जाती।
वे यह भी कहते हैं, कि भारत में अरहर की दाल का उपयोग भी संसार के दूसरे देशों की अपेक्षा अधिक किया जाता है।
अरहर का पौधा सबसे पहले अफ्रीका में होता था।
उनका कहना है, कि अरहर का पौधा अफ्रीका में, नील नदी की घाटी में जंगली पौधे की तरह उगता हुआ पाया गया था।
अरहर का पौधा सीधा, और लकड़ीदार होता है।
इस की गणना एकसाला पौधों में की जाती है।
पहली उपज के पश्‍चात् फिर उससे अधिक उपज नहीं मिल पाती।
आकार की दृष्‍टि से हम अरहर के पौधे को झाड़ी-नुमा पौधा कह सकते हैं।
उपजाऊ भूमि में यह 7-8 फीट की ऊंचाई तक बढ़ सकता है।
जड़ें मूसला होती हैं जिनमें छोटी-छोटी शाखाएं जुड़ी होती हैं।
जड़ों की शाखाएं भूमि के भीतर, दूर तक घुसती हुई चली जाती हैं।
जड़ें गांठदार होती हैं।
तना मजबूत और लकड़ीदार होता है।
अरहर के पौधे में शाखाएं होती हैं।
सभी शाखाओं की लम्बाई एक समान नहीं होती।
कुछ शाखाएं लम्बी होती हैं, किंतु कुछ तने से बड़ा-सा कोण बनाती हुई दिखाई पड़ती हैं।
अरहर के पौधे में फलियां लगती हैं, जो दो से चार इंच लम्बी, और लगभग आधा इंच मोटी होती हैं।
कच्ची पत्तियों का रंग गहरा हरा होता है, किन्तु जब वे पकती हैं, तो कुछ लाली लिए हुए भूरे रंग की हो जाती हैं।
हर फली में दो से पांच तक दाने होते हैं, जो दबाते ही बाहर निकल आते हैं।
अरहर के पौधे की मुख्य रूप से दो जातियां होती हैं- (1) अरहर और (2) तूर।
टा० 17- इसकी दाल बहुत बढ़िया होती है।
यह शीघ्र पक जाती है।
इसके पौधे लम्बे होते हैं, जो फैलते हैं।
टा० 1- इस जाति के पौधे गोरखपुर जिले की भूमि में विशेष रूप से पैदा होते हैं।
टा० 19- उत्तर प्रदेश के मध्य भाग में इस जाति की फसल विशेष रूप से उगाई जाती है।
इसके पौध सीधे होते हैं जो लगभग 7 फुट तक ऊंचे होते हैं।
एक एकड़ में 20 से लेकर 23 मन तक उपज होती है।
अरहर की खेती हर तरह की भूमि में की जा सकती है; लेकिन मुख्य रूप से हलकी भूमि, भारी भूमि, पथरीली भूमि, और काली भूमि अच्छी मानी जाती है।
अरहर की खेती के लिए मुख्य रूप से ऐसी भूमि होनी चाहिए, जिसमें जल की निकासी सुगमता से हो सके।
क्योंकि नमी में अरहर के पौधों का विकास नहीं होता, और एक प्रकार के कीटाणुओं के कारण वे शीघ्र ही मुरझा जाते हैं।
अत: भूमि का चुनाव करते समय इस बात को ध्यान में रखना चाहिए कि जिस भूमि में अरहर की खेती की जा रही है, उसके आस-पास पानी तो नहीं जमा है, अथवा पानी जमा होने का डर तो नहीं है।
जलवायु- जिस मिट्टी में गीलापन हो, जिसके आस-पास कीचड़ या पानी हो, निश्चित है कि, उस मिट्टी में अरहर के पौधों का विकास नहीं हो सकता।
अरहर की खेती खरीफ की फसलों के साथ की जाती है।
इसके लिए यह समय बड़ा उपयुक्‍त होता है।
क्योंकि इन दिनों जलवायु में ऊंचे तापक्रम के साथ ही साथ वर्षा के कारण नमी भी रहती है।
अरहर की खेती के लिए इस प्रकार की जलवायु सर्वोत्तम होती है।
यही कारण है, कि अरहर की खेती खरीफ की फसल के साथ की जाती है।
पर अरहर की खेती को जाड़े के दिन भी देखने पड़ते हैं।
जब भी कभी तापक्रम कम होता है, या शीत अधिक पड़ती है, तो उस से अरहर की खेती को नुकसान होता है।
अरहर की खेती दो तरह से की जाती है, मिश्रित और अलग।
मिश्रित का अर्थ यह है, कि अरहर की फसल के साथ ही साथ दूसरी फसलें भी उगाई जाती हैं, जैसे ज्वार, बाजरा और मक्का आदि।
अच्छा ढंग यही है, कि अरहर की खेती हेर-फेर के साथ की जाए।
जहां ज्वार, बाजरा और मक्का के साथ अरहर की खेती होती है, वहां आवश्यकता के अनुसार इनमें हेर-फेर करते रहना चाहिए।
कहीं-कहीं अलग भी अरहर की खेती की जाती है।
अच्छी पैदावार के लिए खेत की तैयारी भी तो अच्छे ढंग से करनी चाहिए।
अरहर की फसल जब ज्वार या बाजरे के साथ उगाई जा रही हो, तब खेत की तैयारी ज्वार या बाजरे की फसल के अनुसार करनी चाहिए।
जब यह फसल तिलहनी फसलों के साथ या अलग से उगाई जा रही हो, तो अरहर की फसल के अनुसार खेत को तैयार करना चाहिए।
साधारण रूप से अरहर की फसल के लिए देशी हलों से तीन बार की जुताई अच्छी होती है।
दूसरी-तीसरी जुताई के बाद मिट्टी समतल हो जाने पर पटेला दे देना चाहिए।
नए ढंग के विलायती हलों की एक बार की जुताई ही काफी होती है।
अरहर की फसल के लिए बुआई का समय सभी प्रांतों में एक-सा नहीं है।
उत्तर प्रदेश में जुलाई के पहले सप्‍ताह में अरहर की फसल बोई जाती है।
पर दक्षिण भारत में मई के महीने में ही अरहर की फसल बोनी शुरू कर देते हैं।
पूरी जुलाई तक फसल बोई जाती है।
मध्य प्रदेश में जून से ले कर जुलाई तक फसल बोने का क्रम जारी रहता है।
बिहार में जुलाई के अंतिम सप्‍ताह में लोग अरहर की फसल बोते हैं।
यों तो सभी किसान अरहर के बीज से परिचित हैं, पर बीज बोने के पहले बहुत ही सावधानी बरतनी चाहिए।
क्योंकि अरहर के बीजों में एक प्रकार का रोग होता है, जिसे वित्‍‍ट अर्थात सूखा कहते हैं।
यह साधारण दृष्‍टि की परख में नहीं आता।
अच्छा हो, कि बीज बोने से पहले विशेषज्ञों से सलाह ली जाए।
बीज की मात्रा और उसके बोने का ढंग बीज की जाति पर निर्भर करता है।
मिश्रित फसलों में प्रति एकड़ दो से लेकर ढाई सेर तक बीज काफी होता है।
अलग से फसल उगाने के लिए प्रति एकड़ छह से लेकर सात सेर तक बीज की आवश्यकता पड़ती है।
’तूर’ की खेती में इससे भी अधिक बीज लगता है।
अरहर की फसल के लिए बुआई दो ढंग से की जाती है- (1) छिटकवां ढंग से, और (2) पंक्‍तियों के रूप में।
अरहर की विशुद्ध खेती में छिटकवां ढंग से ही काम लिया जाता है।
इस ढंग से खेत में हाथ से बीज छिटक दिया जाता है।
अरहर की पंक्‍तियों में डेढ़ से दो इंच तक की दूरी नापी जाती है।
मुख्य फसल और अरहर की पंक्‍तियों की दूरी छ: से दस इंच तक होती है।
खाद- अरहर की फसल उगाने के लिए विशेष रूप से खाद की आवश्यकता नहीं पड़ती।
फिर भी कैल्शियम (चूना) और फासफोरस का उपयोग यदि किया जाए, तो अच्छी पैदावार मिल सकती है।
प्रति एकड़ में फासफोरस 32 पौंड का उपयोग करना चाहिए।
अरहर की फसल के लिए भूमि को धनी बनाने के लिए उसमें सुपरफास्फेट, बेसिकस्लेग (मल) और बोन मील (हड्डियों का चूरा) का प्रयोग करना चाहिए।
बीज बोने से लगभग पन्द्रह दिन पहले खेत में खाद डालनी चाहिए।
इससे पौधे निकलते हैं और उनके विकास तथा वृद्धि में सहायता मिलती है।
खाद के पश्‍चात् अब सिंचाई के बारे में भी बता दीजिए।
बिना सिंचाई के तो अच्छी उपज हो नहीं सकती।
पर अरहर की फसल को विशेष रूप से सींचने की आवश्यकता नहीं पड़ती।
इसके दो मुख्य कारण हैं।
एक तो यह, कि अरहर की फसल उन दिनों उगाई जाती है जबकि, वायु-मण्डल में चारों ओर नमी ही नमी रहती है।
अत: अरहर की फसल को वायु-मण्डल से ही पानी प्राप्‍त होता है।
दूसरा यह कि, अरहर की जड़ें भूमि के भीतर बहुत गहराई तक प्रवेश कर जाती हैं।
अत: वे अपनी आवश्यकता के अनुसार भूमि के भीतर से ही जल ग्रहण करती रहती हैं।
फिर भी कुछ विशेष हालत में अरहर की सिंचाई पर ध्यान अवश्य देना चाहिए।
अरहर की फसल की निराई और गुड़ाई उसी फसल के साथ की जाती है, जिस फसल के साथ वह उगाई जाती है।
साधारणत: तीन महीने की आयु तक पौधों की गुड़ाई की जाती है।
अक्सर गुड़ाई उन्हीं खेतों में की जाती है, जिनमें पंक्‍तिबद्ध रूप में बीज बोए जाते हैं।
छिटकवां विधि से बोए गए खेतों में गुड़ाई करना कठिन होता है।
गुड़ाई में खुर्पी, हो, कल्टीवेटर और हैरो का उपयोग किया जाता है।
खुर्पी की गुड़ाई महंगी पड़ती है।
उसमें समय भी अधिक लगता है।
अरहर की फसल का विकास बहुत धीरे-धीरे होता है।
फसल के तैयार होने में भी अधिक समय लगता है।
अत: खेत में घास-पातों का उग आना आश्‍चर्य की बात नहीं है।
जब कभी ऐसा हो, बेकार घास-पातों को नष्‍ट कर देना चाहिए।
संसार में ऐसी कौन सी चीज है, जिसे रोग और व्याधियों से नुकसान नहीं होता।
अरहर की फसल को कई रोगों और व्याधियों से बचाने की आवश्यकता रहती है।
अत: अरहर की अच्छी फसल पाने के लिए इस बारे में ज्ञान होना बहुत आवश्यक है।
अरहर की फसल को दो प्रकार से नुकसान पहुंचता है- (1) रोगों से, और (2) कीड़ों से।
रोगों में ’उकठा’ भयंकर रोग है।
यह एक प्रकार के कीड़ों से, जिन्हें ’फुसैरियम यूडम’ कहते हैं, पैदा होता है।
यह जड़ों में पैदा होता है, तो जड़ें सड़ जाती हैं।
पौधा मुरझा जाता है।
फसल को नुकसान पहुंचाने वाले कीड़े तीन प्रकार के होते हैं- (1) पत्तियों की कीड़े, (2) फलियों के कीड़े, और (3) फलियों की मक्खियां।
पत्तियों के कीड़ों को "यूसिलस क्रिटिका" कहते हैं।
ये कीड़े पत्तियों के ऊपरी भाग पर हमला करते हैं, और एक जाला-सा बना देते हैं।
पत्तियों पर जाले को देख कर ही इन कीड़ों को पहचाना जा सकता है।
इन्हें पकड़ कर मार डालना ही इनके विनाश का सुगम उपाय है।
फसल की कटाई में मुख्य रूप से दो बातों पर ध्यान दिया जाता है- 1. काटने का समय, 2. काटने का ढंग।
फलियां पूरी तरह पक जाने पर ही अरहर की फसल को काटना चाहिए।
पर फसल को काटते समय इस बात का ध्यान रखना चाहिए कि फलियां छिटकने और झड़ने न पाएं।
दक्षिण भारत के मैसूर राज्य में फलियों को झड़ने से बचाने के लिए पौधों से पहले ही फलियों को उतार लिया जाता है।
पर उत्तर भारत में कहीं भी इस प्रणाली से काम नहीं लिया जाता।
अरहर की फसल की कटाई हंसिया या गड़ासे से की जाती है।
विदेशों में यह काम ’मोअर’ और ’कम्बाउन’ नामक यन्त्रों से लिया जाता है।
कटाई अधिक से अधिक भूमि के निकट से की जाती है।
तने को काटते समय फलियों की सुरक्षा पर ध्यान देना बहुत आवश्यक है।
दानों को बोरे में भर कर बन्द कर दिया जाता है।
बोरों को ऐसे स्थान में रखा जाता है, जहां उचित दर्जे की गर्मी होती है।
नमी और सील वाले स्थानों में रखने से दाने सड़ जाते हैं, और उनमें कीड़े आदि लग जाते हैं।
किसी भी फसल की उपज और उसके उपयोग का ही तो सबसे अधिक महत्त्व है।
अरहर की फसल तीन प्रकार की होती है- (1) थोड़े समय की, (2) लम्बे समय की, और (3) मिश्रित।
अरहर का उपयोग दाल के रूप में किया जाता है।
अरहर के बीज को दलने और छिलका उतार ने पर दो दालें मिलती हैं।
दलने और छिलका उतारने का काम बड़ी-बड़ी मशीनों से लिया जाता है।
अरहर की दालों का व्यापार बड़े ऊंचे पैमाने पर किया जाता है।
दाल मनुष्यों के खाने के काम में आती है, और छिलके को पशु बड़े चाव से खाते हैं।
अरहर के डंठल का उपयोग टोकरी बनाने, छप्पर तैयार करने और ईंधन के रूप में किया जाता है।
अरहर की दाल अपने पोषक तत्त्वों के कारण भी लोकप्रिय है।
दालों में अरहर के पश्‍चात् उड़द की दाल का ही अधिक प्रचार है।
पंजाब में तो उड़द की दाल का ही उपयोग किया जाता है।
पश्‍चिमी उत्तर प्रदेश, पश्‍चिमी बंगाल और मद्रास के लोग भी उड़द की दाल का अधिक उपयोग करते हैं।
उड़द अपने आकार-प्रकार में निराली होती है।
उड़द को देखते ही लोग पहचान जाते हैं कि, यह उड़द है।
उसका काला और हरा रंग बड़ा आकर्षक होता है।
पर कभी-कभी मूंग और उड़द को एक साथ देख कर दोनों की पहचान में भ्रम हो जाता है।
क्योंकि उड़द और मूंग - दोनों आकार-प्रकार और रूप-रंग में काफी मिलती हैं।
पर छिलका हटा कर देखने में उड़द का साफ पता चल जाता है।
उड़द की दाल का रंग पीलापन लिए होता है, जो उसकी मूंग से अलग पहचान करा देता है।
उड़द का जन्म-स्थान भारत है।
भारत से ही संसार के दूसरे देशों में उड़द का प्रसार और प्रचार हुआ है।
कृषि के विशेषज्ञों ने छान-बीन के पश्‍चात् यह घोषित किया है, कि उड़द का पौधा ’लेगुमिनेसी’ कुल के ’पेपिलियोनसी’ पौधे से सम्बन्धित है।
हिन्दी में हम इसे झाड़ीदार पौधा कह सकते हैं।
आकार-प्रकार में यह झाड़ीदार होता भी है।
यह फैलने वाला है, और एक से लेकर दो फीट तक ऊंचा होता है।
उड़द के तने सीधे और शाखायुक्‍त होते हैं।
तने और शाखाएं लम्बे भूरे रंग के बालों से लदी रहती हैं।
किसी-किसी देश में लोग इन्हीं बालों के कारण उड़द को ’ऊली पायदाल’ कहते हैं।
पत्तियां गहरे हरे रंग की आकर्षक होती हैं।
पत्तियों की तरह फूल भी, जो गुच्छेदार होते हैं, बड़े सुन्दर होते हैं।
शाखाओं में जब फलियां लगती हैं, तो उन्हें देखते ही बनता है।
फलियां रोएंदार होती हैं, जो लम्बाई दो से तीन इन्च तक की होती हैं।
उड़द की खेती दो रूपों में की जाती है- (1) मिश्रित रूप में, और (2) अलग से।
दोनों ही रूपों में पृथक-पृथक भूमि की आवश्यकता पड़ती है।
पर इसके केवल दो ही रूप होते हैं - दोमट और बलुआ दोमट।
उड़द की स्वतंत्र खेती के लिए दोमट मटियार भूमि सबसे अच्छी होती है।
सिल्ट वाली भूमि में भी उड़द की अच्छी फसलें उगाई जा सकती हैं।
मिश्रित रूप के लिए कहीं-कहीं दोमट मटियार भूमि और कहीं-कहीं बलुआ भूमि अच्छी समझी जाती है।
उड़द की फसल दो रूपों में उगाई जाती है-1. रबी की फसल के रूप में, 2. खरीफ की फसल के रूप में।
रबी की फसल के रूप में फरवरी के महीने में बोआई, और मई के महीने में कटाई की जाती है।
रबी की फसल के रूप में उड़द की खेती उन्हीं स्थानों में की जा सकती है, जहां जाड़े के दिनों में भी कुछ गर्मी होती है।
रबी की उड़द की फसल को जाड़े और पाले से अधिक नुकसान पहुंचने का भय रहता है।
अत: रबी की फसल उन स्थानों में नहीं उगाई जा सकती, जहां तापक्रम बहुत कम होता है।
जिन स्थानों में तापक्रम कम होता है, वहां उड़द की अच्छी फसलें नहीं उगाई जा सकतीं।
ऐसे स्थानों में उड़द का दाना बहुत ही हल्का और छोटा होता है।
उड़द की फसल दो रूपों में उगाई जाती है-(1) मिश्रित रूप में, (2) स्वतंत्र रूप में।
मिश्रित रूप में जब फसल उगानी हो, तो ज्वार, बाजरा और मक्‍का के साथ उसका हेर-फेर किया जा सकता है।
किन्तु जब स्वतंत्र रूप में उड़द की फसल उगानी हो तो उसका हेर-फेर गेहूं के साथ करना अधिक उपयोगी होता है।
गेहूं के साथ हेर-फेर करने पर यदि शीघ्र पकने वाली जाति का बीज बोया जाए, तो उससे अच्छी पैदावार प्राप्‍त की जा सकती है।
उड़द की फसल के लिए उतनी जुताई की आवश्यकता नहीं होती, जितनी कि गेहूं की फसल के लिए।
साधारणत: देशी हलों के द्वारा तीन बार की जुताई ही अच्छी समझी जाती है।
प्रत्येक जुताई के पश्‍चात् पाटा देना चाहिए।
इससे मिट्टी भुरभुरी हो जाती है।
यदि मिट्टी पलटने वाले हलों का प्रयोग किया जाए, तो दो बार जुताई में ही खेत तैयार हो जाता है।
दाल के उद्देश्य से प्राय: लोग मिश्रित रूप में ही उड़द की खेती करते हैं।
उड़द का मिश्रण दाल वाली फसलों - अरहर, कपास, ज्वार, बाजरा, सावां, कोंदो और मक्‍का आदि के साथ किया जाता है।
मिश्रित रूप में फसल उगाने में प्राय: बीज की बोआई छिटकवां विधि से की जाती है।
किन्तु यह प्रणाली ठीक नहीं है।
यदि बीज बोने के लिए मशीन की प्रणाली अपनाई जाए, तो अच्छा हो।
यदि मशीनों से बीज बोना सुलभ न हो, तो हल के पीछे कूंड़ों में पंक्‍तियों में बोना चाहिए।
बीज बोने में यह ध्यान रखना चाहिए, कि उनकी दूरी आपस में एक-सी हो।
दूरी का ध्यान न रखने से कहीं तो पौधे अधिक उगते हैं, और कहीं खेत खाली दिखाई पड़ता है।
विशुद्ध फसल के रूप में भी, उड़द की खेती दाल के लिए ही की जाती है।
पर बहुत कम स्थान या प्रदेश ऐसे हैं, जहां विशुद्ध रूप में उड़द की फसलें उगाई जाती हैं।
यदि विशुद्ध रूप में उड़द की फसल दाल के लिए उगाई जा रही हो, तो उसमें भी मिश्रित फसल के अनुसार ही बीज की बोआई करनी चाहिए।
बीज बोने से पहले यदि सरकारी कृषि विशेषज्ञों से सलाह ली जाए, तो अच्छा हो।
बोआई के लिए बीजों का चुनाव करते समय प्रादेशिक सरकारों की उक्‍त सिफारिशों पर अवश्य ध्यान देना चाहिए।
बोआई में बीज की मात्रा और पंक्‍तियों की दूरी पर भी ध्यान दिया जाना बहुत आवश्यक है।
मिश्रित रूप में फसल उगाने पर प्रति एकड़ दो से लेकर तीन किलो तक बीज डालना चाहिए।
पृथक रूप की फसल में बीज का परिणाम प्रति एकड़ चार से लेकर छ: किलो तक होता है।
छिटकवां विधि से बोआई करने पर प्रति एकड़ छ: से लेकर आठ किलो तक बीज की आवश्यकता पड़ती है।
बीजों की बोआई तीन प्रकार से की जाती है- (1) छिटकवां विधि से (2) हलों के पीछे, और (3) मशीनों से।
उड़द की फसल के लिए खेत तैयार करके उसमें खाद डालना आवश्यक है।
खाद से पौधों के विकास में सहायता मिलती है, और उपज अच्छी होती है।
उड़द की अच्छी उपज के लिए नाइट्रोजन युक्‍त खाद अच्छी होती है।
पन्द्रह किलो प्रति एकड़ नाइट्रोजन युक्‍त खाद डालने से खेत की उर्वरा शक्‍ति अधिक बढ़ जाती है।
बोआई के बाद प्रति एकड़ बीस से लेकर पच्चीस किलो तक प्रस्फुटिक (उर्वरक) खाद डालने से पौधों के विकास में सहायता मिलती है।
पर वह खाद उस समय डालनी चाहिए, जब खेत में पौधे निकल आएं, और कुछ बड़े हो जाएं।
उड़द की खेती उन दिनों की जाती है, जब पानी बरसने के दिन होते हैं, और भूमि में पर्याप्‍त रूप में नमी रहती है।
अत: उड़द की फसल के लिए साधारणत: सिंचाई की आवश्यकता नहीं पड़ती।
सूखे के दिनों में जब पानी न बरसे या धरती बहुत ही शुष्‍क हो तो सिंचाई करने से लाभ होता है।
उड़द की फसल की निराई एक बार बीज बोने के चार-पांच सप्‍ताह पश्‍चात् अवश्य करनी चाहिए।
इसके पश्‍चात् यदि आवश्यकता प्रतीत हो तो दूसरी बार भी निराई-गुड़ाई की जा सकती है।
निराई-गुड़ाई में खुरपी, हो, और कल्टीवेटर का प्रयोग किया जाता है।
खुरपी से निराई-गुड़ाई करने में अधिक व्यय और श्रम की आवश्यकता पड़ती है।
कल्टीवेटर बैलों द्वारा चलते हैं।
पर कल्टीवेटर का प्रयोग उन्हीं खेतों में किया जा सकता है, जिनमें बोआई पंक्‍तियों के रूप में की गई हो।
छिटकवां विधि से बोए गए खेतों की निराई-गुड़ाई के लिए हाथ की खुरपी ही अच्छी होती है।
उड़द की फसल को हानि पहुंचाने वाले उसके दो प्रधान शत्रु हैं- (1) बीमारियां और (2) कीड़े।
बीमारियों में ’हरदे वाली’ और ’घाटी वाली’ दो प्रमुख हैं।
इन व्याधियों का आक्रमण जब होता है, तो उड़द की पत्तियों पर सफेद और मटमैली धारियां पड़ जाती हैं।
इन व्याधियों से छुटकारे का उपाय यह है, कि जिन पत्तियों पर सफेद और मटमैले रंग की धारियां दिखाई पड़ें, उन्हें काट कर नष्‍ट कर देना चाहिए।
कीड़ों में ’बालकीट’ और कवचकीट’ मुख्य होते हैं।
बालकीट छोटे-छोटे आकार में रोएंदार होते हैं।
मादा पत्तियों पर अण्डे दे कर अपनी संख्या बढ़ाने में बड़ी चतुर होती है।
ये कीड़े पत्तियों को खा जाते हैं।
परिणामत: फसल नष्‍ट हो जाती है।
इन कीड़ों को नष्‍ट करने के लिए रात में खेत में तेज रोशनी करनी चाहिए।
तेज रोशनी पर कीड़े अपने आप ही फसल को छोड़ कर टूट पड़ते हैं।
और जल कर मर जाते हैं।
उड़द की फसल अपनी जाति के अनुसार दो प्रकार की होती हैं- 1. कम समय की, और 2. अधिक समय की।
कम समय वाली फसल ढाई महीने में पक कर तैयार हो जाती है।
इसकी कटाई का समय अगस्त और सितम्बर है।
हर लम्बे समय वाली फसल अपने गुणों के अनुसार अक्‍तूबर से लेकर नवम्बर तक तैयार होती है।
उड़द की फसल की कटाई फलियों के पकने पर ही करनी चाहिए।
किन्तु फलियां इतनी अधिक न पक जाएं, कि कटाई करते समय दाने झड़ कर गिर पड़ें।
अत: पूरी तरह पकने के पहले ही कटाई करनी चाहिए।
फसल को काटने में हंसिया का उपयोग किया जाता है।
कहीं-कहीं पौधों को काटने की अपेक्षा फलियों को ही तोड़ लिया जाता है और उन्हें खलिहानों में सुखाया जाता है।
फिर दायं चला कर दाने और भूसे को अलग कर लिया जाता है।
दानों को बोरियों में भर कर बन्द कर दिया जाता है।
कभी-कभी खलिहानों से ही दालों की बोरियों को बेच दिया जाता है।
कभी-कभी बोरियों को बेचने तथा निजी उपयोग के उद्देश्य से घरों में भी रखा जाता है।
साधारण रूप से उड़द के उन्नत बीजों की उपज प्रति एकड़ आठ से लेकर दस मन होती है।
साधारण बीजों से प्रति एकड़ पांच से लेकर छ: मन तक पैदावार मिल जाती है।
उड़द का उपयोग दाल के रूप में किया जाता है।
उड़द की दाल बल और वीर्य को बढ़ाने की शक्‍ति रखती है।
उड़द की दाल के लोग पापड़, बड़े, पकौड़ियां, और इमरती आदि भी बनाते हैं।
दक्षिण में उड़द की दाल को चावल के साथ मिला कर एक विशेष प्रकार का भोज्य-पदार्थ बनाया जाता है, जो बड़ा स्वादिष्‍ट होता है।
उड़द की तरह मूंग का उपयोग भी दाल के लिए किया जाता है।
मूंग की दाल दो तरह की होती है - छिलके वाली और धुली हुई।
दोनों ही दालें बड़ी हलकी और पाचक होती हैं।
प्राय: रोगियों को मूंग की दाल पथ्य के रूप में दी जाती है।
मूंग भारत की अपनी दाल है।
इसके पौधे का जन्म-स्थान भारत ही है।
यहीं से ही इसका प्रचार और प्रसार विदेशों में हुआ।
भारत के सभी राज्यों में मूंग की खेती थोड़ी-बहुत मात्रा में की जाती है।
उत्तर प्रदेश, बिहार, मध्य प्रदेश, पंजाब और राजस्थान आदि प्रदेशों में मूंग विशेष रूप से उगाई जाती है।
मूंग का पौधा भी बहुत-कुछ उड़द के पौधे से मिलता-जुलता है।
मूंग का पौधा ऊंचाई में दो फुट से लेकर ढाई फुट तक होता है।
पत्तियां उड़द की पत्तियों से बड़ी और थोड़ी होती हैं।
तने उड़द के तने से कुछ बड़े और मोटे होते हैं।
फलियों की लम्बाई लगभग तीन से चार इंच तक होती है।
कृषि-वैज्ञानिकों ने मूंग की कई जातियों का आविष्कार किया है।
पर उनमें बीज की दृष्‍टि से दो जातियां बड़े महत्त्व की समझी जाती हैं- (1) हरे रंग की और (2) सुनहरे रंग की।
इनके अलावा काले, भूरे, और स्लेटी रंग की मूंग भी अच्छी समझी जाती हैं।
मूंग की खेती दूसरी फसलों के साथ मिला कर की जाती है।
अत: मूंग को उपज के लिए किसी विशेष प्रकार की भूमि की आवश्यकता नहीं पड़ती।
इसके लिए भूमि का चुनाव करते समय उस फसल को ध्यान में रखना चाहिए, जिसके साथ वह उगाई जा रही हो।
साधारण रूप में मूंग की खेती के लिए सभी प्रकार की भूमि अच्छी होती है।
केवल बलुआ और मटियार भूमि ऐसी हैं, जो मूंग की खेती के लिए उपयुक्‍त नहीं होतीं।
इसके अलावा और सभी तरह की जमीन में मूंग की खेती की जा सकती है।
यही कारण है कि मूंग की फसल सभी राज्यों में उगाई जाती है।
मूंग की फसल खरीफ और रबी - दोनों ही फसलों के साथ उगाई जाती है।
खरीफ की फसलों के साथ मूंग की बोआई जून और जुलाई के महीने में की जाती है।
इन दिनों वायुमंडल में नमी के साथ ही साथ काफी गर्मी भी रहती है।
खरीफ की फसल के दिनों में बरसात होती रहती है।
अत: यह निश्‍चित है, कि मूंग की उपज के लिए पानी की आवश्यकता पड़ती है।
रबी की फसलों के साथ मूंग की बोआई अक्‍तूबर के महीने में की जाती है।
इन दिनों जाड़ा पड़ने लगता है, अत: वायुमंडल में नमी रहती है।
पर उन स्थानों में, जहां शीत अधिक पड़ती है, रबी की फसलों के साथ मूंग उगाने पर अच्छी उपज प्राप्‍त नहीं होती।
क्योंकि मूंग की अच्छी उपज के लिए नमी के साथ ही साथ ऊंचे दर्जे के तापमान की भी आवश्यकता पड़ती है।
मूंग की फसल खरीफ और रबी की फसलों के साथ ही उगाई जाती है।
अत: खरीफ और रबी की फसलों के साथ ही उसका हेर-फेर किया जा सकता है।
हेर-फेर करना उपयोगी होता है।
फसलों में हेर-फेर करने से उपज अधिक होती है।
मूंग का हेर-फेर ज्वार, बाजरा और मक्‍का के साथ किया जा सकता है।
जिन स्थानों में धान वाले खेतों में मूंग की फसल उगाई जाती है, वहां धान और मूंग में भी हेर-फेर किया जा सकता है।
रबी की फसलों के साथ मूंग की फसल उगाने पर उसका हेर-फेर रबी की फसलों के साथ करना चाहिए।
अरहर और कपास के साथ भी मूंग का हेर-फेर किया जा सकता है।
मूंग की फसल दूसरी फसलों के साथ उगाई जाती है।
अत: मूंग की फसल के लिए अलग से खेत की तैयारी नहीं करनी होती।
जिस फसल के साथ मूंग की फसल उगाई जा रही हो, उसी के खेत की तैयारी के साथ ही साथ मूंग की फसल के खेत की तैयारी भी हो जाती है।
फिर भी मिट्टी को भुरभुरी बनाने के लिए खेतों में दो बार जुताई करके पाटा चला देना चाहिए।
मूंग की फसल के लिए दो बार जुताई काफी होती है।
जब धान के खेतों में मूंग की फसल उगानी हो तो धान की गुड़ाई करने के बाद बिना जुताई किए हुए ही बीजों को खेत में छिटक देना चाहिए।
खेत तैयार हो जाने पर बीज बोने की बात सामने आती है।
यदि अच्छी फसल उगानी हो तो दो बातों पर ध्यान देना चाहिए - 1. अच्‍छे किस्म के बीज, और 2. बोने की उचित क्रिया।
मूंग की अच्छे किस्मों के कई प्रकार के बीज होते हैं।
जिनकी घोषणा भारत सरकार के कृषि-विभाग की ओर से काफी छान-बीन के पश्‍चात् की गई है।
बोआई दो विधि से की जाती है - छिटकवां विधि से, और पंक्‍तियों में।
धान के खेतों में मूंग की फसल को उगाने के लिए छिटकवां विधि का ही प्रयोग किया जाता है।
पर जहां दूसरी फसलों के साथ मूंग की फसल उगानी होती है, वहां दूसरी फसलों के बीजों के साथ मूंग के बीज मिला कर बोए जाते हैं।
इस प्रकार के मिले हुए बीज भी छिटकवां और पंक्‍ति-विधि से बोए जाते हैं।
छिटकवां विधि की बोआई में दूरी का ध्यान नहीं रखा जाता।
पर पंक्‍ति विधि से बोआई करने में दो पंक्‍तियों में डेढ़ फुट की दूरी रखी जाती है।
इसी प्रकार दो पौधों की दूरी में भी लगभग डेढ़ फुट का अन्तर होता है।
मूंग की फसल के लिए खेतों में खाद डालने की विशेष आवश्यकता नहीं पड़ती।
क्योंकि यह मिश्रित फसल है।
जिस फसल के साथ मूंग की फसल उगाई जाए, उसी की प्रकृति के अनुसार खेत में खाद डालनी चाहिए।
फिर भी आवश्यकता होने पर प्रस्फुटिक (उर्वरक) का उपयोग करना चाहिए।
प्रस्फुटिक (गोबर, हड्‍डी आदि) का उपयोग करने से पौधों का विकास ठीक ढंग से होता है।
इस तरह उपज अच्छी मिलती है।
मूंग की फसल को सींचने की आवश्यकता बहुत कम पड़ती है।
इस के दो मुख्य कारण हैं।
एक तो यह, कि मूंग की फसल उन दिनों उगाई जाती है, जबकि बरसात के दिन होते हैं।
और दूसरे यह, कि उसकी जड़ें भूमि के भीतर बहुत नीचे तक जाती है।
मूंग की फसल को वर्षा का पानी मिलता रहता है, साथ ही उसकी जड़ें पृथ्वी के भीतर से पानी लेकर अपनी आवश्यकता पूरी करती रहती हैं।
अत: मूंग की फसल को नहर या कुएं के पानी की आवश्यकता बहुत कम पड़ती है फिर भी रबी की फसल के साथ उगाई जाने वाली मूंग की फसल को कभी-कभी पानी की आवश्यकता पड़ सकती है।
नमी की कमी से जब पौधे सूखने लगें, तब सिंचाई करने से पौधों में नया जीवन आ जाता है।
मूंग की फसल को तैयार होने में बहुत समय लगता है।
इसलिए मूंग की फसल में, विशेष रूप से निराई और गुड़ाई की आवश्यकता नहीं पड़ती।
फिर भी, मिश्रित फसलों में मुख्य फसल के आधार पर निराई और गुड़ाई करनी चाहिए।
मूंग के रोग और कीड़े वही हैं, जो उड़द में लगते हैं, अर्थात् मूंग को भी, उड़द की भांति ही दो मुख्य रोगों और कीड़ों से हानि पहुंचने का भय रहता है।
रोगों में एक को ’धारी वाला’ और दूसरे को ’हरदे वाला’ रोग कहते हैं।
रोग होने पर पत्तियों के ऊपर सफेद या मटमैले रंग की धारियां पड़ जाती हैं।
इन रोगों का परिणाम यह होता है, कि पत्तियां कमजोर होकर सूख जाती हैं।
मूंग की फसल तैयार होने की दृष्‍टि से दो प्रकार की होती है- (1) थोड़े समय में तैयार होने वाली, और (2) लम्बे समय में तैयार होने वाली।
थोड़े समय की फसलें ढाई-तीन महीने में तैयार हो जाती हैं।
जिन फसलों की बोआई जुलाई में होती है, वे अक्‍तूबर में तैयार हो जाती हैं।
सितम्बर में बोई जाने वाली फसलें लम्बे समय की होती हैं, वे फरवरी में तैयार होती हैं।
कटे हुए पौधों को गट्ठरों में बांध कर खलिहानों में पहुंचाया जाता है।
कुछ दिनों के पश्‍चात् जब पौधे सूख जाते हैं, तो उन्हें फैला कर, उन पर बैलों की दायं चलाई जाती है।
चूर्ण को हवा में उड़ा कर भूसे तथा दाने को अलग-अलग कर लिया जाता है।
मूंग की पैदावार प्रति एकड़ पांच मन, और भूसा दस मन मिल जाता है।
किसी-किसी स्थान पर प्रति एकड़ दस मन दाना, और दस मन भूसा भी हो जाता है।
साधारणत: यह देखने में आया है, कि लम्बे समय की फसलों में कम समय की फसलों की अपेक्षा उपज अच्छी होती है।
परिश्रम से प्राप्‍त किए हुए दानों को बोरियों में बन्द करके, या घड़ों में भर कर रखा जाता है।
मूंग के बीजों को कीड़ों से हानि पहुंचने का अधिक भय रहता है।
कीड़े प्राय: उन्हीं स्थानों में लगते हैं, जो या तो गंदे होते हैं, या जहां नमी होती है।
अत: दानों से भरी हुई बोरियों और घड़ों को नमी से बचाने का प्रत्यन करना चाहिए।
मूंग का उपयोग विशेषकर दाल के लिए किया जाता है।
मूंग की दाल बहुत ही हलकी और पाचक होती है।
मूंग की दाल में कई पोषक तत्त्व होते हैं, जो शरीर के लिए बड़े उपयोगी होते हैं।
कुछ लोग इसे विदेशी पौधा मानते हैं।
जो हो, मसूर की खेती भारत के कई राज्यों में विशेष रूप से की जाती है।
उत्तर प्रदेश, बिहार, पंजाब, बंगाल और मद्रास तथा राजस्थान आदि प्रदेशों में मसूर की अच्छी उपज होती है।
दूसरी दालों की तरह मसूर के सम्बन्ध में भी भारतीय कृषि विशेषज्ञों ने बड़ी छानबीन की है।
भारत के कई प्रदेशों में मसूर के बारे में परीक्षण किए गए हैं।
साधारण रूप में भी मसूर की दो जातियां होती हैं - एक मोटे बीज वाली, और दूसरी छोटे बीज वाली।
मोटे बीज की बड़ी मसूर अच्छी समझी जाती है।
मसूर और चने के पौधे में बहुत समानता होती है।
अत: मसूर के पौधे को झाड़ीदार पौधा कहना असंगत न होगा।
मसूर का पौधा 7 इंच से लेकर 1 फुट तक लम्बा होता है।
जड़ें मूसला और तने शाखाओं वाले होते हैं।
पत्तियां छोटी-छोटी और कटावदार होती हैं।
फूल नीले रंग के और फलियां आकार में चने से कुछ बड़ी होती हैं।
मसूर और चने के रंग-रूप तथा आकार-प्रकार से पता चलता है, कि ये दोनों एक नस्ल के ही हैं।
सभी फसलों के अपने अलग-अलग गुण और प्रकृति होती है।
मसूर की भी अपनी अलग प्रकृति है।
अत: मसूर को भी विशेष प्रकार की भूमि की आवश्यकता तो पड़ती ही है।
मसूर की अच्छी उपज के लिए उसे मटियार दुमट अथवा दुमट वाली मिट्टी में बोना लाभदायक होता है।
साधारण रूप से इसकी बोआई अक्‍तूबर के महीने में की जाती है, और फरवरी तथा मार्च के अन्त तक फसल पक कर तैयार हो जाती है।
मसूर के गुण और प्रकृति के अनुसार, उसके लिए नम और ऊष्‍ण जलवायु की आवश्यकता रहती है।
पर अधिक नमी मसूर के लिए हानिकारक भी होती है।
जिन स्थानों में शीत अधिक पड़ती है, या जाड़े के दिनों में जब पाला गिरता है, तो उसका मसूर की उपज पर बुरा प्रभाव पड़ता है।
कहीं-कहीं लोग उसे सरसों और जौ के साथ बोते हैं।
कहीं-कहीं दूसरे अनाजों के साथ, जैसे - अलसी और गेहूं के साथ भी मसूर को उगाया जाता है।
कुछ स्थानों में धान की फसल काटने के पश्‍चात् अलग से भी मसूर की खेती की जाती है।
इसी प्रकार जिन खेतों में किसी एक वर्ष में धान बोया जाए, तो दूसरे वर्ष उनमें मसूर बोने से उपज अच्छी प्राप्‍त होती है।
धान की फसल काटने के बाद यदि धान के खेतों में फसल उगानी हो, तो खेतों की तैयारी में जुताई की आवश्यकता नहीं पड़ती।
मिले-जुले रूप में फसल उगाने के लिए मुख्य फसल के अनुसार ही खेत की तैयारी करनी चाहिए।
यदि जौ के साथ फसल उगानी हो तो जौ के आधार पर ही खेत तैयार करना चाहिए।
मसूर की अच्छी उपज के लिए मिट्टी का अधिक भुरभुरी होना आवश्यक नहीं है।
ढेले युक्‍त मिट्टी में मसूर की फसल अच्छी लगती है।
मसूर के बीजों की बोआई दो तरह से की जाती है- (1) छिटकवां (2) पंक्तिबद्ध।
जो लोग धान की फसल के साथ, या धान की फसल काटने के पश्‍चात्, उन्हीं खेतों में मसूर की फसल उगाते हैं, वे छिटकवां विधि का ही प्रयोग करते हैं।
बहुत से स्थानों में जहां मसूर की खेती स्वतंत्र रूप में की जाती है, छिटकवां विधि से ही बीज बोया जाता है।
मिश्रित फसलों के साथ उगाने के लिए भी बहुत से स्थानों में इसी प्रणाली का उपयोग किया जाता है।
अच्छी उपज के लिए अच्छे बीजों की आवश्यकता होती है।
केवल वैज्ञानिक रीतियों से बोआई करने से ही अच्छी उपज नहीं मिल सकती।
भारत सरकार के कृषि विशेषज्ञों ने मसूर के बीजों के लिए एन०पी० नं 11 की सिफारिश की है।
बोआई में इन्हीं बीजों का उपयोग करने से अच्छी उपज प्राप्‍त हो सकती है।
मसूर की फसल के लिए उर्वरक की आवश्यकता पड़ती है।
प्रति एकड़ 20 किलो खाद के उपयोग से खेतों की उपज बढ़ जाती है।
यदि धान के खेतों में मसूर की फसल उगानी हो, और उसमें हड्डी के चूरे की खाद का उपयोग किया गया हो, तो फिर दूसरी बार खाद डालने की आवश्यकता नहीं पड़ती।
कृषि विशेषज्ञों का कहना है, कि मसूर के खेतों में जमीन के नीचे एक प्रकार के कीटाणु होते हैं, जो भूमि से नाइट्रोजन प्राप्‍त करके पौधों को पहुंचाते रहते हैं।
अत: मसूर के खेतों में नाइट्रोजन वाली खाद नहीं डालनी चाहिए।
खाद का प्रयोग खेतों की तैयारी के समय और पौधों के अंकुरित होने के बाद करना चाहिए।
कभी-कभी केवल मसूर की खेती करने में, खेतों में, जंगली घास-पातें उग आती हैं।
ये पौधों के बढ़ाव को रोक देती हैं।
अत: जब कभी खेतों में जंगली घास-पातें या खर पतवारें उगे, तो निराई करके उन्हें समूचा नष्‍ट कर देना चाहिए।
यदि किसी कारण से खेतों की मिट्टी कड़ी हो जाए, तो गुड़ाई के द्वारा उसे भुरभुरी और नरम बना देना चाहिए।
मसूर का पौधा एक ऐसा पौधा है, जिसमें सभी प्रकार के रोगों को दबाने की ताकत होती है।
फिर भी कभी-कभी ’हरदे वाली’ व्याधि, जिसे बहुत-से लोग रस्ट भी कहते हैं, मसूर की फसल के लिए हानिकारक सिद्ध होती है।
इस विनाशक रोग का आक्रमण पत्तों और तनों पर होता है।
जिससे पत्ते सूख जाते हैं और तने कमजोर हो जाते हैं।
इस विनाशकारी रोग से फसल को बचाने के लिए रोगी पौधों को उखाड़ कर फेंक देना चाहिए।
कभी-कभी पतंग नस्ल के कुछ विशेष प्रकार के कीड़े भी मसूर की फसल को हानि पहुंचाते हैं।
इन कीड़ों का हमला मसूर की फलियों पर होता है।
मिट्टी के तेल मिले पानी के छिड़काव से ये कीड़े नष्‍ट किए जा सकते हैं।
फलियां जब पक जाएं तो फसल को उखाड़ लेना चाहिए।
कुछ लोग हंसिए से भी फसल को काटते हैं।
इस बात का ध्यान रखना आवश्यक है कि फलियों के दाने खेतों में झड़ने न पाएं।
कटी हुई फसल को गट्ठरों में बांध कर खलिहान में एकत्र करना चाहिए।
सूखने पर उन्हें फैला कर उन पर बैलों की दायं चलानी चाहिए।
बाद में दाने और भूसे को अलग-अलग कर लेना चाहिए।
मसूर के दानों को बोरों या घड़ों में भर कर रखा जाता है।
जिन स्थानों में बोरे और घड़े रखे जाते हैं, उन्हें भूसे से भर दिया जाता है।
यह इसलिए किया जाता है, कि दीवालों और भूमि की नमी का प्रभाव बोरों और घड़ों पर न पड़े।
क्योंकि नमी के कारण दाने खराब हो जाते हैं, और उनमें कीड़े लग जाते हैं।
मसूर का उपयोग दल के रूप में किया जाता है।
मसूर की दाल दो प्रकार की होती है- (1) छिलके वाली साबुत काली मसूर और (2) धुली हुई साबुत मसूर।
काली मसूर का प्रभाव ठंडा और धुली हुई मसूर का प्रभाव गर्म होता है।
जाड़े के दिनों में लोग धुली हुई मसूर की दाल अधिक खाते हैं।
चना भारत की मुख्य उपज है।
हमारे देश में दो करोड़ एकड़ भूमि में चने की खेती की जाती है।
ऐसा कोई भी प्रदेश नहीं है, जहां चने की खेती न की जाती हो।
उत्तर प्रदेश,बिहार, राजस्थान और मध्य प्रदेश में तो चना विशेष रूप से उगाया जाता है।
अकेले उत्तर प्रदेश में ही 60 हजार एकड़ भूमि में चने की फसल उगाई जाती है।
चना झाड़ीदार पौधा होता है।
लम्बाई में वह 8 इंच से लेकर डेढ़ फुट तक होता है।
तना सीधा और शाखायुक्त होता है।
पत्तियां छोटी-छोटी और कटी हुई होती हैं।
चने के फूल नीले-नीले, छोटे आकार के होते हैं।
फूलों में ही फलियां लगती हैं।
फलियां छोटी-छोटी होती हैं, जिनके भीतर चने का बीज होता है।
प्रत्येक फली में एक से लेकर तीन दाने तक होते हैं।
फल डंडियों में लगते हैं, जो पत्तियों से घिरे रहते हैं।
रंग और दाने की दृष्‍टि से चने की कई जातियां होती हैं, जिनमें सफेद और पीले रंग का चना मुख्य समझा जाता है।
सफेद चने को काबुली चना कहते हैं।
पीले रंग का चना उत्तर प्रदेश में सबसे अधिक पैदा होता है।
इनके अतिरिक्त लाल और काले रंग के भी चने होते हैं।
चने की खेती के लिए दोमट, मटियार दोमट और चिकनी मिट्टी की भूमि अच्छी होती है।
बलुई भूमि चने की खेती के लिए अच्छी नहीं होती।
नदियों के किनारे या कछारों में भी चना उगाया जाता है।
चने की बोआई अक्‍तूबर में होती है, और मार्च में फसल कट जाती है।
चने की उपज के लिए उष्‍ण जलवायु के साथ ही साथ नमी की आवश्यकता पड़ती है।
मिश्रित रूप में चना अलसी, सरसों, जौ और गेहूं के साथ उगाया जाता है।
इन फसलों के साथ चने की खेती करने से चने की उपज अच्छी होती है।
क्योंकि इन फसलों में कुछ इस प्रकार के पोषक तत्त्व होते हैं, जो चने के लिए बड़े उपयोगी सिद्ध होते हैं।
मिश्रित रूप में चना उगाने पर उन फसलों में हेर-फेर करना चाहिए, जिनके साथ वह उगाया जा रहा हो।
जैसे, किसी एक वर्ष जौ के साथ उगाया जा रहा हो, तो दूसरे वर्ष उसी खेत में उसे गेहूं, सरसों या अलसी के साथ उगाना चाहिए।
पृथक रूप से चना उगाना हो तो चना, धान और चना, गेहूं तथा मक्‍का और हरी चरी में हेर-फेर करना चाहिए।
सरसों और अलसी के साथ हेर-फेर करने में भी फसल अच्छी प्राप्‍त होती है।
चने की फसल दो प्रकार के खेतों में उगाई जाती है-(1) खरीफ की फसल के खेतों में, और (2) स्वतन्त्र खेतों में।
खरीफ की फसल के खेतों में यदि चने की खेती करनी हो तो फसल काटने के बाद एक बार खेत को जोत कर उसमें बीज छिटक देना चाहिए।
चने की बोआई वर्षा समाप्‍त होने के बाद की जाती है।
अक्‍तूबर के पहले सप्‍ताह में बोआई आरंभ हो जाती है।
नदियों के किनारे, या कछारों में भी बोआई देर से की जाती है।
पर यदि बोआई शीघ्र की जाए, तो इससे फसल अच्छी होने की संभावना रहती है।
अच्छी फसल के लिए अच्छे बीजों का होना आवश्यक है।
भारत सरकार के कृषि विशेषज्ञों ने चने के कई उन्नत प्रकार के बीजों की घोषणा की है।
उन्होंने अलग-अलग प्रदेशों के लिए अलग-अलग तरह के बीज उपयोगी बताए हैं।
चने के बीजों की बोआई दो तरह से होती है- छिटकवां और पंक्तियों में।
पंजाब में छिटक कर ही बीज बोया जाता है।
पर इस ढंग को वैज्ञानिक नहीं कहा जा सकता।
यदि पंक्तियों में बीज बोया जाए तो फसल अच्छी उग सकती है।
बिना खाद डाले अच्छी उपज कैसे मिल सकती है?
चने की फसल के लिए नाइट्रोजन और प्रस्फुटिक खाद उपयोगी होती है।
प्रति एकड़ 20 किलो नाइट्रोजन खाद डालने से फसल अच्छी होती है।
गोबर की खाद डालने से चने की उपज अच्छी मिल सकती है।
हड्डियों का चूर्ण और सुपर फास्फेट का भी उपयोग खाद के लिए किया जा सकता है।
प्रति एकड़ ढाई मन हड्डियों का चूर्ण डालने से खेत की उर्वरा शक्‍ति काफी बढ़ जाती है।
चने की फसल मिश्रित और पृथक दोनों तरह से उगाई जाती है।
मिश्रित रूप से उगाने पर सिंचाई मुख्य फसल के अनुसार करनी चाहिए।
जैसे, यदि चने की खेती गेहूं या जौ के साथ की गई हो तो सिंचाई गेहूं या जौ के अनुसार करनी चाहिए।
नदियों के किनारे या कछारों में सिंचाई की आवश्यकता नहीं पड़ती।
जाड़े के दिनों में चने की फसल को पाला लगने का अधिक भय रहता है।
किन्तु जाड़े के दिनों में जब पानी बरस जाता है, तो पाला लगने का भय जाता रहता है।
यदि वर्षा न हो तो फसल को पाले से बचाने के लिए सिंचाई अवश्य करनी चाहिए।
चने की फसल के लिए निराई-गुड़ाई करने की आवश्यकता नहीं पड़ती।
किन्तु कभी-कभी जब खेतों में जंगली घास-पातें उग आएं तो निराई-गुड़ाई करने से लाभ होता है।
निराई-गुड़ाई की अपेक्षा, चने की फसल में खुटाई का अधिक महत्त्व है।
इसका अर्थ है कि जब चने के पौधे 6-7 इंच के हो जाएं, तो उनकी फुनगियों को ऊपर से तोड़ देना चाहिए।
इसका परिणाम यह होता है कि पौधों में अधिक शाखाएं निकलती हैं और फूल-फल भी अधिक लगते हैं।
चने की फसल के दो मुख्य शत्रु हैं- (1) रोग और (2) कीड़े।
चने की फसल के रोगों में ’सूखा’ सबसे अधिक भयानक रोग है।
कुछ लोग इसे ’विल्ट’ भी कहते हैं।
यह पौधों को सुखा देता है।
कृषि वैज्ञानिकों ने इसके पैदा होने के दो कारण बताए हैं।
एक तो यह उस समय पैदा होता है, जब खेत की मिट्टी में पोषक तत्वों की कमी होती है।
या तब होता है, जब खेत में बहुत-सी बेकार घास-पात उग आती है।
चाहे जो भी कारण हो, पर जिन पौधों में सूखा रोग दिखाई पड़े, उन पौधों को उखाड़ कर खेत से अलग कर देना चाहिए।
क्योंकि ऐसे पौधे दूसरे पौधों पर भी अपना प्रभाव डालते हैं।
चने की फसल के दूसरे रोगों में ’रस्ट’ अर्थात् ’हरदे’ और ’ब्लाइट’ अर्था‍त् फंगस रोग भी अधिक भयानक होते हैं।
चने की फसल के दूसरे शत्रु एक विशेष प्रकार के कीड़े हैं।
ये कीड़े तितली की जाति के होते हैं।
यह पत्तियों को गोलाई में लपेटकर, उनको खा डालते हैं।
इन विनाशकारी कीड़ों से फसल को बचाना अत्यन्त आवश्यक है।
इनके विनाश के लिए पीड़ित पौधों को चुन कर नष्‍ट कर डालना चाहिए अथवा मिट्टी का तेल मिला हुआ पानी छिड़क कर उन्हें नष्‍ट करने का प्रयत्‍न करना चाहिए।
ये फलों के भीतर भी घुस जाती हैं, और दानों को खा जाती हैं।
फसल को इन इल्लियों से बचाने के लिए इन्हें अण्डों की अवस्था में ही मार देना चाहिए।
फिर उनसे वे इल्लियां नहीं पैदा होतीं, जो फसल को बरबाद कर देती हैं।
चने की फसल फाल्गुन के अन्त या चैत्र के प्रारम्भ में पक कर तैयार हो जाती है।
पत्तियां जब पीले रंग की होने लगें, तो समझना चाहिए, कि फसल अब पकने लगी है।
पत्तियों के साथ ही साथ चना सूखने लगता है, और फलियां भी पीले रंग की हो जाती हैं।
मड़ाई के बाद जब अनुकूल हवा चलती है तो ’सूप’ या टोकरी से उसाई की जाती है।
कहीं-कहीं ’विनोवर’ नामक मशीन से भी उसाई की जाती है।
उसाई से दाने और भूसे को अलग कर लिया जाता है।
चने की उपज प्रति एकड़ 10 से लेकर 15 मन तक प्राप्‍त होती है।
चने को सुरक्षित रूप से रखने के लिए लोग उन्हें बोरों में बन्द करके, या घड़ों में भर कर, बखारों में रखते हैं।
चने का उपयोग कई तरह से किया जाता है।
जैसे- (1) दाल के रूप में, (2) रोटी बनाने में, (3) विविध प्रकार के व्यंजन बनाने में।
बहुत से लोग गेहूं और जौ के साथ चने का आटा मिला कर रोटियां बनाते हैं।
वैज्ञानिकों का कहना है, कि इस प्रकार की रोटियां स्वास्थ्य के लिए बड़ी लाभकर होती हैं।
चने की दाल के सम्बन्ध में कहना ही क्या है!
बहुत से लोग चने की दाल को मिश्रित दालों में मिला कर एक साथ पकाते हैं।
बहुत से लोग केवल चने की दाल पकाकर खाते हैं।
चने की दाल से बेसन बनाया जाता है, जिससे विविध प्रकार के नमकीन और मीठे व्यंजन तैयार किए जाते हैं।
केवल आदमी ही नहीं, पशु भी चने को बड़े चाव से खाते हैं।
चना अधिक शक्तिदायक होता है।
परिश्रम करने वाले प्राणी चने को खाकर ही अपनी खोई हुई शक्ति को फिर से प्राप्‍त करते हैं।
जो हो, मटर अति प्राचीन काल से भारत में उगाई जा रही है।
मटर की खेती भारत के सभी प्रदेशों में बड़े पैमाने पर की जाती है।
मटर के पौधे सहारा मिलने पर ऊपर चढ़ते हैं, नहीं तो भूमि पर फैल जाते हैं।
अधिकतर खेतों में पौधे भूमि पर फैले हुए रहते हैं।
तने 2 से 4 इंच तक ऊंचे, खोखले और गहरे हरे रंग के होते हैं।
तनों से शाखाएं निकलती हैं, जिनमें पत्तियां होती हैं।
पत्तियों की संख्या एक से लेकर छ: तक होती है।
फूल सफेद, गुलाबी और हलके नीले रंग के होते हैं।
फूलों में ही फलिया लगती हैं।
जो 1 से लेकर 4 इंच तक लम्बी होती हैं।
हर फली में 4 से लेकर 8 तक दाने होते हैं।
दाने सफेद, चिकने और गोल होते हैं।
भारत के कृषि-विशेषज्ञों ने मटर के सम्बन्ध में बहुत ही छानबीन की है।
छानबीन के बाद उन्होंने उसकी कई जातियों की घोषणा की है।
विशेषज्ञों के अनुसार एन० पी० 29, और एन० पी० 163 मटर की मुख्य जातियां हैं।
देसी मटर अधिक खाद चाहने वाली फसल है।
जिस भूमि में फासफोरस और कैल्शियम (चूना) की मात्रा अधिक होती है, वह देसी मटर की खेती के लिए अच्छी समझी जाती है।
मटर आश्विन महीने में बोई जाती है।
फरवरी और मार्च के महीने में पक कर तैयार हो जाती है।
बोआई के समय से कटाई तक वायुमण्डल में कई प्रकार की फेर-बदल होती है- (1) गरम (2) नम (3) ठंडा और (4) गरम।
मटर को इन सभी प्रकार की जलवायु में रहना पड़ता है।
प्रारम्भ में मटर को गरम-नम जलवायु की आवश्यकता पड़ती है।
अधिक शीत मटर के लिए ठीक नहीं होता।
जाड़े के दिनों में किसी-किसी वर्ष जब जाड़ा अधिक पड़ता है या पाला गिरता है तो मटर की फसल पर बहुत बुरा असर पड़ता है।
मटर की फसल दो तरह से उगाई जाती है- (1) रबी की फसलों के साथ (2) खरीफ की फसलों वाले खेतों में।
देसी मटर जौ और गेहूं के साथ मिला कर बोई जाती है।
कहीं-कहीं सरसों और अलसी के साथ मिला कर बोई जाती है।
मिश्रित रूप में फसल उगाने पर हेर-फेर करने की आवश्यकता नहीं पड़ती।
खेत की तैयारी उस मुख्य फसल के अनुसार करनी चाहिए, जिसके साथ मटर को उगाना हो।
अलग से मटर की फसल उगानी हो तो खेत की तैयारी मटर की प्रकृति को ध्यान में रख कर करनी चाहिए।
मटर की अच्छी फसल के लिए खेत की अच्छी जुताई करने की आवश्यकता होती है।
साधारण रूप में मटर के खेत को देसी हलों द्वारा दो-तीन बार जोतना अच्छा होता है।
मिट्टी भुरभुरी बनाने के लिए जुताई के बाद पाटा चलाना आवश्यक होता है।
विलायती मटर की फसल उगाने के लिए, जुताई के पश्‍चात् लोग नालियां भी बना लेते हैं।
इससे पौधों को सींचने से सुगमता होती है।
कहीं-कहीं देसी मटर के खेतों में भी बोआई के पश्‍चात् नालियां बनाई जाती हैं।
मटर के बीजों की बोआई में मुख्य रूप से तीन पर ध्यान देना चाहिए- (1) समय (2)बीज और (3) बीज बोने का ढंग।
मटर की बोआई साधारण रूप से अक्‍तूबर के महीने में की जाती है।
पर जिन स्थानों में जाड़ा शीघ्र आरम्भ हो जाता है, वहां लोग सितम्बर में ही मटर के बीज बो दिया करते हैं।
पहाड़ी क्षेत्रों में, जहां ठंडी जलवायु होती है, गर्मी के दिनों में भी मटर की फसल उगाई जाती है।
मटर फलीदार फसल है।
वह प्रति एकड़ 40 किलो के हिसाब से नाइट्रोजन भूमि से ही प्राप्‍त कर लेती है।
अत: मटर के खेतों में ऐसी खादों को डालने की आवश्यकता नहीं होती है, जिनमें नाइट्रोजन के तत्त्व हों।
मटर के खेतों के लिए फासफोरस और कैल्शियम वाली खादें अधिक उपयोगी होती हैं।
गोबर की खाद का उपयोग भी मटर की उपज पर बहुत अच्छा प्रभाव डालता है।
बोआई के पश्‍चात् यदि पौधों का उचित बढ़ाव न हो रहा हो तो फासफोरस और चूने का प्रयोग करने से पौधों के विकास में सहायता मिलती है।
सब्जियों के उद्देश्य से उगाई गई मटर को लोग विलायती मटर भी कहते हैं।
विलायती मटर के लिए पानी की विशेष आवश्यकता होती है।
क्योंकि उन दिनों गर्मी पड़ती है।
सिंचाई न करने से उसके पौधों के सूख जाने का भय रहता है।
विलायती मटर की अच्छी उपज के लिए उसे दो बार सींचने की आवश्यकता होती है।
देसी मटर को भी एक बार सींच देने से फसल अच्छी होती है।
मिश्रित फसलों के साथ बोने पर मटर की सिंचाई मुख्य फसल के साथ की जाती है।
मटर की फसल में निराई-गुड़ाई की विशेष आवश्यकता नहीं पड़ती।
फिर भी यदि खेत में घास-पात उग आए या पौधे अधिक पास-पास हों तो निराई-गुड़ाई करने से पौधों को लाभ ही होता है।
विलायती मटर की उपज के लिए निराई-गुड़ाई पर अवश्य ध्यान देना चाहिए क्योंकि विलायती मटर की फसल बेमौसमी फसल होती है।
उसकी उपज का होना और न होना खेती की क्रियाओं पर ही निर्भर करता है।
मटर को पाले से बचाने के लिए सींचना आवश्यक होता है।
चिड़ियों और जानवरों से भी मटर की फलियों को हानि पहुंचती है।
उनसे फसल को बचाने के लिए, उचित रूप से फसल की रखवाली करनी चाहिए।
पतंग जाति के छोटे-छोटे कीड़े भी मटर की फसल को नुकसान पहुंचाते हैं।
लोग जनवरी के महीने में ही सब्जी बनाने के लिए मटर की फलियों का उपयोग करने लगते हैं।
पर पूरी फसल की कटाई मार्च से लेकर अप्रैल तक की जाती है।
फलियां जब पक जाएं और डंठल सूखने लगें, तो फसल को काट लेना चाहिए।
खेतों में बहुत अधिक सूखने देने से कटाई के समय दानों के झड़ने का डर रहता है।
मटर की उपज प्रति एकड़ पन्द्रह से लेकर बीस मन तक प्राप्‍त होती है।
जिन खेतों में सिंचाई की व्यवस्था नहीं होती, वहां उपज केवल 7-8 मन प्रति एकड़ तक ही होती है।
अच्छे खेतों में हरी फलियां प्रति एकड़ 40 मन तक प्राप्‍त हो जाती हैं।
मटर का उपयोग मुख्य रूप में दो तरह से किया जाता है- (1) दाल के रूप में, और (2) सब्जी के रूप में।
कुछ दिनों पहले सोयाबीन की खेती भारत में नहीं होती थी।
पर अब इसकी खेती हिमालय की पहाड़ियों के तराई वाले क्षेत्रों में की जाने लगी है।
सोयाबीन विदेशी पौधा है।
सोयाबीन को विज्ञान की भाषा में ’लाइसीन मैक्स’ कहते हैं।
इसका पौधा सीधा और हरे रंग का होता है।
पौधे की ऊंचाई 1 फीट से लेकर 6 फीट तक होती है।
तना शाखाओं वाला और रोएंदार होता है।
पत्तियां त्रिदलीय होती हैं।
फूलों का रंग सफेद या पीला होता है।
बीज फलियों के भीतर होते हैं।
फलियों की लम्बाई 1 से 1 इंच तक होती हैं।
फलियां रोएंदार होती हैं।
बीजों का रंग पीला, हरा, काला या भूरा होता है।
किसी-किसी जाति के सफेद और बादामी रंग के भी बीज होते हैं।
बीज की दृष्‍टि से सोयाबीन की तीन मुख्य जातियां होती हैं- (1) पीले-हरे रंग की सोयाबीन (2) सफेद रंग की सोयाबीन (3) बादामी और काले रंग की सोयाबीन।
सोयाबीन की फसल सभी प्रकार के खेतों में उगाई जा सकती है।
फिर भी हल्की दोमट भूमि सोयाबीन की खेती के लिए उत्तम होती है।
पहाड़ों पर 4 हजार से लेकर 7 हजार फीट की ऊंचाई पर भी सोयाबीन की खेती की जाती है।
ऐसे स्थानों में भी सोयाबीन की अच्छी फसल उगाई जा सकती है, जहां पानी जमा रहता है।
क्योंकि पानी के जमाव का सोयाबीन की उपज पर बुरा प्रभाव नहीं पड़ता।
सोयाबीन की खेती अभी भारत में अपनी प्रारंभिक अवस्था में है।
कृषि-वैज्ञानिक अभी इसके सम्बन्ध में छान-बीन करने में लगे हैं।
अभी तक ये बातें सामने नहीं आ सकी हैं, कि किन फसलों में हेर-फेर करने से सोयाबीन की अच्छी उपज मिल सकती है।
मिश्रित रूप में फसल उगाने के लिए मुख्य फसल के अनुसार खेत की तैयारी करनी चाहिए।
सोयाबीन खरीफ की फसल है।
इसकी बोआई जून के मध्य में की जाती है।
कहीं-कहीं लोग जुलाई में भी बीज बोते हैं।
कृषि विशेषज्ञों ने बीज के लिए टाइप 3, टाइप 6, टाइप 10 की सिफारिश की है।
अत: बोने के लिए इन्हीं बीजों को प्राप्‍त करने की कोशिश करनी चाहिए।
भारत सरकार के स्थानीय या प्रादेशिक कृषि-विभागों और भंडारों से उन्नत बीज मिल जाते हैं।
अपनी प्रकृति के अनुसार अन्य दलहनों की तरह सोयाबीन भी प्रति एकड़ 45 किलो के हिसाब से भूमि से नाइट्रोजन खींचती है।
अत: सोयाबीन को नाइट्रोजन वाली खादें देने की आवश्यकता नहीं पड़ती।
पौधों के बढ़ाव और उपज की वृद्धि के लिए प्रस्फुटिक खादें अच्छी होती हैं।
हड्डियों के चूर्ण की खाद दी जाए तो सोयाबीन की फसल अच्छी मिलती है।
सोयाबीन की फसल उगाने में अधिक मेहनत की आवश्यकता नहीं पड़ती।
सोयाबीन की फसल को पकने में तीन से लेकर पांच महीने तक का समय लगता है।
फलियों के पूरी तरह पकने से पहले ही फसल काट लेनी चाहिए।
यदि फलियों को खेतों में ही सूखने दिया गया, तो कटाई के समय दाने झड़ जाते हैं और हानि उठानी पड़ती है।
पौधों को काट कर खलिहानों में इक‍ट्ठा करना चाहिए और सूखने के लिए छोड़ देना चाहिए।
फिर मड़ाई और उसाई की क्रियाओं द्वारा दाने-भूसे को अलग कर लेना चाहिए।
सोयाबीन के साधारण खेतों में प्रति एकड़ 4 से लेकर 5 मन तक उपज प्राप्‍त हो जाती है।
अच्छे खेतों में प्रति एकड़ 10 से लेकर 12 मन तक उपज होती है।
किसी-किसी विशेष प्रकार के खेत में प्रति एकड़ 1500 पौंड तक उपज होती है।
जितनी उपज होती है, उसका दूना भूसा मिलता है।
सोयाबीन अनेक तरह से काम में लाई जाती है- (1) हरी खाद के रूप में, (2) रोटियां और बिस्कुट बनाने में, (3) दूध बनाने के काम में और (4) दाल की तरह।
सोयाबीन की दाल स्वास्थ्य के लिए बड़ी अच्छी होती है।
भोजन-शास्‍त्र के बड़े-बड़े विद्वानों का कहना है कि सोयाबीन की दाल में उतने ही पोषक तत्व होते हैं, जितने भैंस के दूध में होते हैं।
चीन और जापान जैसे देशों में सोयाबीन की दाल से विविध प्रकार की खाने की चीजें तैयार की जाती हैं।
मोठ भी भिन्‍न-भिन्‍न नामों से पुकारी जाती है।
कुछ लोग मोठ को मोथ और कुछ लोग उसे मटकी भी कहते हैं।
मोठा का मूल जन्म-स्थान हिमालय के क्षेत्र में बताया जाता है।
कुछ लोग मोठ का जन्म-स्थान लंका भी बताते हैं।
जो हो, मोठ का प्रचार भारत से ही विदेशों में हुआ है।
आजकल संयुक्त-राज्य अमरीका और चीन में बड़े पैमाने पर मोठ की खेती की जाती है।
यह तो आप सभी जानते हैं कि मोठ का पौधा छोटा और रोएंदार होता है।
तने की ऊंचाई लगभग 1 फुट तक होती है।
यह 2 इंच से 3 इंच तक जमीन पर फैला हुआ रहता है।
तना शाखाओं वाला होता है।
नीचे की शाखाएं भूमि पर फैली रहती हैं।
ऊपर की शाखाएं उठी रहती हैं।
पत्तियां तीन लिफलेट वाली होती हैं, जो तीन से लेकर पांच भागों में बंटी रहती हैं।
फूल डंठल पर निकलते हैं।
फलियां एक से लेकर दो इंच तक लंबी होती हैं।
बीज फलियों के भीतर होते हैं।
बीजों का रंग हल्का भूरा या हरे रंग का होता है।
मोठ दो प्रकार की होती है- (1) भूरे छिलके की मोठ और (2) हरे छिलके की मोठ।
भूरे छिलके की मोठ को लोबिया भी कहते हैं।
मोठ की बोआई बरसात के दिनों में की जाती है और अक्‍तूबर तक वायुमण्डल में नमी के साथ ही साथ गरमाव भी रहता है।
अत: मोठ को नमी के साथ ही साथ गरम जलवायु की आवश्यकता होती है।
लोग ज्वार-बाजरा के साथ मोठ की फसल उगाते हैं।
अलग मोठ की फसल बहुत कम उगाई जाती है।
किन्तु जहां कहीं लोग अलग से मोठ की फसल उगाते हैं, वहां मोठ की फसल का हेर-फेर गेहूं, जौ आदि रबी की फसलों के साथ किया जाता है।
केवल मोठ की फसल उगाने के लिए देसी हलों से दो-तीन बार की जुताइयां काफी होती हैं।
प्राय: पृथक रूप से मोठ की फसल उन खेतों में उगाई जाती हैं, जिनमें रबी की फसलें काट ली गई होती हैं।
पानी बरसने के बाद, जब मिट्टी नम हो जाए, तो खेतों में जुताई करनी चाहिए।
जुताई करने के बाद मिट्टी को एकसार बना कर बीज बोना चाहिए।
मिश्रित फसलों के साथ मोठ की फसल उगाने के लिए प्रति एकड़ एक से लेकर डेढ़ किलो तक बीज की आवश्यकता होती है।
किन्तु जब पृथक रूप में फसल उगानी हो, तो प्रति एकड़ चार किलो बीज बोने चाहिए।
अन्य दूसरी दाल वाली फसलों की तरह, मोठ के पौधे भी भूमि से नाइट्रोजन प्राप्‍त करते रहते हैं।
अत: मोठ को नाइट्रोजन वाली खादों की आवश्यकता नहीं पड़ती।
प्रयोगों से यह बात प्रकट हुई है, कि यदि मोठ के खेतों में फासफेट का प्रयोग किया जाए तो फसल अच्छी उगती है।
मोठ की फसल बरसात के दिनों में बोई जाती है।
बरसात के दिनों में ही बढ़ती और पकती भी है।
अत: मोठ की फसल को सींचने की आवश्यकता नहीं पड़ती।
किन्तु जब वर्षा के पानी का अभाव हो और फसल सूखने लगे, तो सींचना आवश्यक हो जाता है।
मोठ की फसल को पकने में 4 महीने का समय लगता है।
यदि फसल का उपयोग चारे के लिए किया जाए, तो फलियां लगने के बाद ही फसल काट लेनी चाहिए।
दाने के लिए फसल फलियां पकने पर काटनी चाहिए।
दाल के रूप में मोठ का उपयोग बहुत होता है।
मोठ की दाल मूंग की दाल के समान ही हलकी और सुपाच्य होती है।
कुछ लोग मोठ का आटा भी तैयार करते हैं, और उसे गेहूं के आटे में मिला कर रोटियां बनाते हैं।
बहुत से लोग मोठ के दानों को भून कर खाते हैं।
कुछ लोग मोठ के बीजों का उपयोग सब्जियों के साथ भी करते हैं।
मोठ कफ और पित्त के विकारों को नष्‍ट करती है।
मोठ के दानों में ऐसे तत्व होते हैं जो पेट को ठीक रखते हैं।
खेसारी की खेती प्राचीन काल से भारत में की जाती है।
भारत से ही खेसारी विदेशों में गई है।
ऋण वापसी क्षमता को ध्यान में रखे बिना ही ऋण सीमा का निर्धारण कर दिया जाता है।
ऋण देने का कार्य पूरा वर्ष किया जाता है, केवल फसल बोने और काटने के समय पर नहीं।
जहाँ कृषि साधनों का अभाव होता है वहाँ वार्षिक साख सीमा वितरण की तैयारी बेकार हो जाती है।
भूमि विकास बैंकों का विशेष कार्य भूमि के बन्धक पर सदस्यों को ऋण प्रदान करना है।
सदस्यों को भूमि, भवन या कृषि से संबंधित उपकरणों को गिरवी या बन्धक रखाकर किसानों को निम्नलिखित प्रक्रियाओं के हेतु साख सुविधा प्रदान करते है, जैसे-
कृषि भूमि और कृषि तकनीकी में सुधार करने के लिये जैसे, भूमि समतल करना, बंजर व अनुपजाऊ भूमि को उपजाऊ बनाना, कुएँ खोदने, मेड़बन्दी,सिंचाई, संसाधनों का निर्माण और उन्हें सुदृढ़ स्वरुप देना।
कृषि यन्त्र-उपकरण की खरीद के लिये दीर्घकालीन ऋण की व्यवस्था करना।
कृषि भवन, बाँध, नाली, गोदाम, पशुशाला बनवाने के लिये।
भूमि विकास बैंक, दुग्धशाला, कुक्कुटशाला, फलों की बागवानी करने, गोबर गैस संयंत्र, पवन चक्की जैसे कृषि सहायक धन्धों के विकास के लिये ऋण कार्यों का विस्तार कर रहे है।
किसनों को सस्ती ब्याज दर पर ऋण देना ताकि वे महाजनों की शोषक वृति के शिकार न होने पाये।
दीर्घकालीन बैंकिग और राष्‍ट्रीय कृषि एवं ग्रामीण विकास बैंक नाबार्ड तथा सरकार के बीच एक कड़ी के रुप में कार्य करना।
भूमि तथा इसके उपयोग की समस्याओं के निदान के लिये सदस्यों को आवश्यक परामर्श सुलभ करना भी इनका कार्य है।
ऋण-पत्र जारी करके अपनी पूँजी में बढ़ोतरी करना।
देश के विभिन्न राज्यों में भूमि विकास बैंकों की प्रगति में भारी असमानता है।
गुजरात,आन्ध्र प्रदेश, तमिलनाडु और महाराष्‍ट्र में विशेष प्रगति हुई है, जबकि केरल, मध्य प्रदेश, उड़ीसा आदि राज्यों में हुई प्रगति संतोषजनक नहीं मानी जा सकती।
अकुशल प्रबन्ध - बहुत से बैंकों के संचालक मण्डल के सदस्य एवं कर्मचारी अप्रशिक्षित तथा अनुभवहीन हैं।
इन बैंकों के पास पर्याप्‍त मात्रा में वित्त नहीं होता।
प्रायः सभी बैंकों में 80 प्रतिशत से अधिक कार्यशील पूँजी ऋण से प्राप्‍त हुई रहती है।
भूमि सुधार कानूनों का प्रतिकूल प्रभाव - भूमि सुधार कानूनों का कुछ राज्यों में भूमि विकास बैंकों के कार्यकलापों पर प्रतिकूल प्रभाव देखा गया है।
गुजरात व बिहार आदि राज्यों में काश्‍तकारी अधिनियम के अन्तर्गत भूमि हस्तान्तरण अथवा बिक्री पर रोक के कारण भूमि विकास बैंको का कारोबार बाधित रहा है।
इन बैंकों द्वारा अपनाई गयी ऋण स्वीकृति करने की प्रक्रिया काफी जटिल है।
साथ ही ऋण वितरण में अनावश्यक रुप में अति विलम्ब हो जाते है।
किसी राज्य में ये कार्य दो महीने में हो जाते हैं तो किसी राज्य में 3-4 महीने और कहीं पर 9 महीने तक लग जाते है।
इस कारण ऋण लेने वाला काफी थक हार जाता है और एक समय के बाद उसकी बैंक में दिलचस्पी समाप्‍त हो जाती है।
