सन 1967 में हमारे वैज्ञानिकों ने कपास की पैदावार में बढ़ोत्‍तरी करने के लिए एक विशाल कार्यक्रम आरंभ किया जिसके फलस्वरूप कुछ ही वर्षों में प्रति हेक्टेयर उत्पादन और कुल उत्पादन दोनों में दुगने से ज्यादा की वृद्धि हुई ।
भारत में कपास की खेती का क्षेत्र दुनिया में सबसे अधिक ( करीब 80 लाख हेक्टेयर ) है और यही एकमात्र ऐसा देश है जहाँ कपास की चारों कृषि योग्य किस्मों की खेती की जाती है ।
किंतु उत्पादन में भारत का स्थान अमेरिका , रुस और चीन जो सर्वाधिक उत्पादक देश हैं , के बाद चौथा है ।
भारत में कपास के उत्पादन की कमी का प्रमुख कारण है कि यहाँ कपास की खेती वाले क्षेत्र में से केवल एक चौथाई हिस्से में ही सिंचाई की उचित सुविधा उपलब्ध है और शेष खेती वर्षा पर निर्भर करती है ।
राज्यों में प्रति एकड़ उत्पादन के हिसाब से महाराष्‍ट्र सबसे अग्रणी है किंतु कुल उत्पादन में गुजरात सूची में सर्वोपरि है ।
कपास की खेती में लगभग 4.5 करोड़ से अधिक लोग रोज़गार में व्यस्त हैं तथा इसी से आजीविका चलाते हैं ।
कपास के खेतों के सौंदर्य का वर्णन शब्दों में करना कठिन है - ऐसा लग रहा था मानो स्वर्ग ने स्वयं ही इस धरा पर सफेदी बिखेर दी हो ।
बीजकोष के बीजों से निकले हज़ारों रेशों की मुस्कराहट और चमक मन को मोह लेने वाली थी और ऐसा लगता था मानो ये 4 से 6 फुट ऊँचे पौधों पर सजावट की जादुई आकर्षण वाली कलाकृतियाँ हों ।
डा. जोशी ने छात्रों को बताया कि कपास एक बीज - तंतु है जो गौसीपियम ( Gossypium ) प्रजाति के पौधे से उगता है ।
यह मालवेसी ( Malvaceae) परिवार का सदस्य है जो बोलचाल की भाषा में मैलो ( Mallow ) परिवार के नाम से जाना जाता है ।
गौसीपियम प्रजाति के अंतर्गत कपास की 36 जातियाँ मान्य हैं परंतु अच्छे किस्म की कपास पैदा करने के लिए इनमें से केवल चार प्रकार की कपास की खेती की जाती है क्योंकि अन्य जातियाँ जंगली हैं ।
गौसीपियम हिर्सुटम ( Gossypium Hirsutum ) इनमें से सबसे महत्‍त्वपूर्ण वानस्पतिक जाति है जो मूल रूप से कंबोडिया तथा मैक्सिको में पाई जाती थी परंतु अब यह अमेरिका के विशाल भाग में उगाई जाने लगी है ।
कपास की फसल में कई गुणों का होना आवश्यक है ।
इनमें से कुछ गुण इस प्रकार हैं : फसल का जल्दी तैयार होना , फसल में बीमारियों तथा कीड़े - मकोड़ों से बचने की प्रतिरक्षा शक्‍ति का पर्याप्‍त मात्रा में होना , अधिक उपज देना , रेशों का अधिक मज़बूत होना आदि ।
कपास की नई - नई किस्में जारी की जा रही हैं जिनमें उपरोक्‍त गुण विद्‍यमान हों ।
कपास के उत्पादन के लिए प्रजनन ( breeding ) कार्यक्रम के माध्यम से कपास की प्रत्येक जाति में विभिन्न किस्में तैयार की गई हैं ।
दो जातियों के गुणसूत्रों को मिलाकर अपनी इच्छानुसार संकर ( hybrid ) पौधे विकसित किए जा सकते हैं ।
अभी हाल ही में कुछ वर्ष पूर्व आनुवंशिक परिवर्तन ( genetic modification ) द्‍वारा अमेरिका में कपास के एक नए बीज का निर्माण किया गया जो बी टी कॉटन सीड ( Bt cotton seed ) के नाम से जाना जाता है ।
यह बीज कपास की फसल को बीमारियों और कीड़ों से बचाने की शक्‍ति प्रदान करता है ।
इसके उपयोग से अमेरिका और चीन में कपास के उत्पादन में काफी वृद्धि हुई है ।
इस बीज को भारतवर्ष में बोने की अनुमति हाल ही में मिली है ।
कपास की सर्वोत्‍तम पैदावार के लिए गर्म जलवायु पर्याप्‍त नमी तथा दोमट ( loamy ) मिट्टी के साथ-साथ सिंचाई की भी अच्छी सुविधाएं होनी चाहिए ।
क्षेत्र की जलवायु , मिट्टी के प्रकार एवं कपास की जाति व किस्म के आधार पर कपास की बुवाई अलग - अलग समय पर की जाती है ।
उत्‍तरी भारत में कपास प्रायः मई के मध्य में बोई जाती है ।
बुवाई के पश्‍चात बीज के उगने के बाद जब मूल जड़ भूमि में प्रवेश करती है तो पौधे की वृद्धि के लिए वह भूमि से अपना खाद्‍य पदार्थ लेना शुरु करती है ।
कपास के पौधे की वृद्धि से लेकर फूल आने तक की अवस्था में ताप , सूरज की रोशनी तथा पानी की उपलब्धि आदि का अधिक प्रभाव पड़ता है ।
उदाहरण के लिए यदि दिन व रात दोनों समय अधिक तापमान हो तो फूल अवस्था देर से शुरु होती है ।
चार सप्‍ताह से छः सप्‍ताह के बीच फूलों में कलियाँ निकलना शुरु हो जाती हैं तथा रोपण के लगभग 100 दिन के बाद पौधे पर सफेद या हल्के अथवा गहरे पीले रंग के अतिसंवेदनशील फूल खिल जाते हैं ।
बीजकोष बहुत जल्दी बढ़ता है तथा पकने पर इसका आकार 2.5 सेंटीमीटर चौड़ा तथा 3.8 सेंटीमीटर लंबा हो जाता है ।
50 से 80 दिन के पश्‍चात बीजकोष फट जाता है तथा वर्ष के इस समय में ( नवंबर माह में ) जब वह पूरी तरह खुल जाता है तो हमें यह अद्‍भुत नजारा देखने को मिलाता है ।
कपास के रेशों के टेंट को दिसंबर माह में भारत में प्रायः हाथ से तथा विदेशों में मशीन से तोड़ा जाता है ।
अध्यापक ने बताया कि भारत में रेशम कीट पालन सन 400 में शुरु हुआ था ।
अब विश्‍व में रेशम उत्पादन करने वाले देशों में भारत का प्रमुख स्थान है ।
यह एक लघु उद्‍योग है जिसमें 50,000 गाँव रेशम कीट पालन ( sericulture ) के कार्य में जुटे हुए हैं ।
भारत ही एक ऐसा देश है जहाँ कई प्रकार के रेशम के कीड़ों का पालन करके विविध प्रकार का रेशम प्राप्‍त किया जाता है ।
स्वर्ण रंग का मूंगा रेशम केवल हमारे देश में ही पैदा किया जाता है ।
कृषि व्यवसाय की तरह रेशम कीट पालन भी जीविकोपार्जन का एक मुख्य साधन है जिसमें कई हजार श्रमिक काम करते हुए यह बहुमूल्य रेशा पैदा करते हैं ।
रेशम कई प्रकार के कीड़ों द्‍वारा बनाया जाता है परंतु इन सब में बांबिक्स मोरी ( Bombyx Mori ) जाति का रेशम कीड़ा ही प्रमुख है और सेरीकल्चर फार्म के विशेष वातारण में रेशम बनाता है ।
इस कीड़े के लारवा ( larva ) शहतूत के पत्‍ते खाते हैं ।
रेशम का कीड़ा देखने में तितली की तरह होता है जिसके अंडों से पहले लारवा ( कैटरपिलर ) बनता है ।
फिर कैटरपिलर प्यूपा ( pupa ) अथवा क्राइसेलिस बनने की प्रक्रिया में अपनी सुरक्षा के लिए चारों तरफ रेशम से घर ( कठोरी ) बनाता है जिसे कोया अथवा कोकून ( cocoon ) कहते हैं ।
क्राइसेलिस पूरा विकसित होने के पश्‍चात मॉथ ( moth ) के रूप में कोये से बाहर निकलता है तथा फिर मादा मॉथ ( रेशम कीट ) अंडे देती है ।
इस प्रकार रेशम के कीड़े का जीवन चक्र पूरा हो जाता है ।
उन्होंने बताया कि हम बांबिक्स मोरी जाति के ही रेशम कीड़ों का पालन करते हैं ।
इन कीड़ों की मादा मॉथ ( moth ) कोये से निकलने के तीन दिन बाद करीब 700 अंडे देती है और फिर मर जाती है ।
वैसे अन्य जाति के रेशम कीट 350-400 अंडे देते हैं ।
प्रत्येक अंडे का आकार एक पिन हैड ( pin head ) के बराबर होता है , जिसमें एक नरम सा बिंदु होता है ।
इस नरम बिंदु के कारण ही कोकून को फूटने में आसानी होती है ।
ये अंडे बहुत ही हल्के होते हैं ।
करीब 40,000 अंडों का वजन केवल एक आउंस के लगभग होता है ।
ये अंडे जलवायु के अनुसार 3 से 7 दिन के भीतर लारवा ( कैटरपिलर ) में परिवर्तित हो जाते हैं ।
एक नया कैटरपिलर केवल 1/4 इंच लंबा होता है परंतु यह इतना पेटू होता है कि अत्यधिक शहतूत की पत्‍तियाँ खाकर शीघ्र ही बढ़ने लगता है ।
एक कैटरपिलर अपने वजन से 7,000-9,000 गुना शहतूत के पत्‍ते खा जाता है ।
कैटरपिलर अपने बढ़ने की क्रिया में बार-बार अपनी त्वचा बदलता है ताकि वह बढ़ते हुए आकार को ढक सके ।
इस प्रकार 30-35 दिन तक शहतूत के पत्‍ते खाकर यह श्‍वेत - स्लेटी रंग का कैटरपिलर बन जाता है और इसकी लंबाई 3/1/2 ` और चौड़ाई 1/4 ` हो जाती है ।
उसके बाद यह कैटरपिलर हल्के गुलाबी रंग का पारदर्शक कीड़ा बन जाता है तब इसकी खाने में रुचि कम हो जाती है ।
प्रत्येक कीड़े में दो ग्रंथियाँ पायी जाती हैं जो कीड़े के सिर वाले भाग में जबड़े के नीचे स्थित होती हैं ।
रेशम का कीड़ा दोनों ग्रंथियों पर दबाव डालकर निरंतर रेशम के दो तंतु बनाता है ।
यदि हम सूक्ष्मदर्शी ( microscope ) से इस महीन रेशे को देखें तो ज्ञात होगा कि यह रेशा दो तंतुओं का बना होता है ।
इन महीन तंतुओं को ब्रिन ( brin ) कहते हैं ।
ये दो पतले रेशम के तंतु स्पिनिंग हैड में सैरिसिन द्‍वारा जुड़कर एक ही साथ बाहर निकलते हैं जिसे बेव ( bave ) कहते हैं ।
ये रेशम के रेशे तिकोने होते हैं और इनमें अणु श्रृंखलाएं सूक्ष्म ( micro ) और स्थूल ( macro ) तंतुकों ( fibrils ) के रूप में व्यवस्थित अवस्था में उपस्थित होती हैं ।
एक रेशम का कीड़ा 46 मीटर प्रति घंटे की रफ्तार से रेशे का निर्माण करता है ।
यह कहना अधिक उपयुक्‍त होगा कि पूरा तंतु बनाने में आठ अंक को वह करीब 12 लाख बार रेशम के धागे से लिखता है ।
रेशा बनाने की क्रिया में कीड़े का वजन कम हो जाता है और कोकून के भीतर कैटरपिलर क्राइसेलिस ( प्यूपा ) में बदल जाता है और फिर दो सप्‍ताह में मॉथ ( moth ) बन जाता है ।
अब इस अवस्था में रेशम कीट एक प्रकार के क्षारीय पदार्थ को निकालकर उसके द्‍वारा कोकून के कुछ भाग को घोलकर छिद्र बना देता है और इस छिद्र से कीड़ा कोकून से बाहर निकल आता है ।
परंतु हम सेरीकल्चर फार्म में क्राइसेलिस को बाहर नहीं निकलने देते ।
उसके निकलने से पूर्व ही कोकून को हल्की भाप में रखकर रेशम कीट को कोकून के भीतर ही मार देते हैं ।
इस क्रिया को स्टोविंग ( stoving ) कहते हैं ।
स्टोविंग की क्रिया में रेशम कीट कोकून के भीतर ही मर जाता है परंतु रेशम के रेशे या कोकून को भाप से किसी प्रकार का नुकसान नहीं पहुँचता ।
कोकून का रंग व आकार रेशम कीट के खाने और जलवायु पर ( जिसमें उसका पालन किया जाता है ) निर्भर करता है ।
चीन में रेशम के कीड़े से प्राप्‍त कोये प्रायः सफेद रंग के होते हैं क्योंकि वहाँ पर कैटरपिलर सफेद शहतूत के पत्‍ते खाते हैं ।
जापान तथा यूरोप में कोकून क्रीम व हल्के पीले रंग के होते हैं क्योंकि वहाँ पर कैटरपिलर कैस्टर आयल पौधों ( castor oil plant ) के पत्‍ते खाकर अपने अंदर टैनिन ( tannin ) नामक पदार्थ सोख लेते हैं ।
जापान में हल्के हरे रंग के कोकून भी पैदा किए जाते हैं जिसके कैटरपिलर हरी पत्‍तियाँ खाते हैं ।
भारत में सफेद कोकून के अतिरिक्‍त स्लेटी तथा हल्के भूरे रंग के कोये भी पाए जाते हैं ।
लच्छियों की चमक तथा कोमलता में अंतर को समझने के लिए यह जानना आवश्यक है कि प्रत्येक रेशा दो महीन तंतुओं ( brins ) से बनता है और ये तंतु सैरिसिन गोंद से जुड़े होते हैं ।
अतः हम कह सकते हैं कि प्रत्येक रेशा मुख्यतया दो रासायनिक पदार्थों से बना है : पहला तरल पदार्थ के रूप में फिब्रॉयन जो स्पिनरेट से निकलकर हवा के संपर्क में आकर सूख जाता है और दूसरा पदार्थ सैरिसिन गोंद है ।
प्रत्येक रेशे में करीब 75 % फिब्रॉयन तथा 25 % सैरिसिन होता है ।
हमारे देश में चार प्रकार के रेशम पैदा किए जाते है : मल्बरी रेशम , टसर , ऐरी और मूंगा ।
केवल भारत ही ऐसा देश है जहाँ सुनहले पीले रंग का मूंगा रेशम पैदा किया जाता है ।
भारत में शहतूत ( mulberry ) रेशम कीट का पालन कई स्थानों पर होता है जैसेः असम के पहाड़ी इलाकों , बंगाल , कोनूर , तमिलनाडु , देहरादून तथा हिमाचल प्रदेश ।
कश्मीर में यूनिवोल्टाइन तथा बाइवोल्टाइन रेशम कीट , पश्‍चिम बंगाल में बढ़िया किस्म के मल्टीवोल्टाइन रेशम कीट तथा कर्नाटक में मल्टीवोल्टाइन रेशम कीट का पालन होता है ।
हमारे देश में लगभग 90 % शहतूत ( mulberry ) रेशम पैदा किया जाता है और शेष 10 % वन्य सिल्क ( wild silk ) टसर , ऐरी तथा मूंगा पैदा किया जाता है ।
जब से देश में सिल्क बोर्ड ( Silk Board ) की स्थापना हुई , सिल्क उत्पादन में वैज्ञानिक तरीकों से काफी तरक्की हुई है ।
ऐसे रेशम कीट जिनसे टसर रेशम प्राप्‍त होता है , देश के उष्ण तथा शीतोष्ण जलवायु वाले भागों में पैदा होते है ।
इनके कोकून प्रायः अंडाकार , सख्त व भूरे रंग के होते हैं ।
टसर रेशम का कैटरपिलर शहतूत के पत्‍तों की जगह ओक ( oak ) पेड़ के पत्‍ते खाता है , संभवतः इसके कोकून का रंग पत्तों का टैनिन सोखने के कारण ही भूरा होता है ।
टसर रेशम कीट को कोकून के भीतर मारने की आवश्यकता नहीं पड़ती और लंबे रेशे आसानी से मिल जाते हैं ।
परंतु टसर के रेशे मल्बरी सिल्क के रेशे की अपेक्षा मोटे तथा सख्त होते हैं और इनमें सैरिसिन की मात्रा भी मूंगा तथा ऐरी रेशम से ज्यादा होती है ।
यह सुनहले रंग का रेशम मल्टीवोल्टाइन वर्ग के रेशम कीड़ों से प्राप्‍त होता है ।
ऐसा रेशम कीड़ा विशेषरूप से असम में पाया जाता है ।
इस रेशम कीड़े के कोकून बंद होते हैं और उन पर बाहरी परत ( Shell ) काफी पतली होती है ।
एक कोकून का भार करीब 6.3 ग्राम होता है जिसमें पतली परत का केवल 0.5 ग्राम होता है ।
यह सफेद या लाल रंग का रेशम है जो मल्टीवोल्टाइन वर्ग के रेशम कीड़ों से प्राप्‍त होता है ।
ऐसे कीड़ों का पालन असम , बिहार , बंगाल , मणिपुर , उड़ीसा तथा त्रिपुरा में किया जाता है ।
इन कीड़ों के कोकून कुछ लंबे आकार के होते हैं ।
एक कोया का भार केवल 3 ग्राम होता है ।
इन कोयों की विशेषता बहुरूपी रंग बदलना है ।
ऐरी सिल्क के कोयों के खुले मुंह होने के कारण इनसे निकले हुए रेशों की रीलिंग नहीं कर सकते ।
कोये से रेशे निकालने की क्रिया को ’ रीलिंग ( reeling ) कहते हैं ।
इस क्रिया में रीलर की सूझ - बूझ और अच्छी रीलिंग मशीन की जरुरत पड़ती है जिससे रेशम पर्याप्‍त मात्रा में कोये से निकाला जा सके ।
चूँकि एक कोकून से निकला हुआ रेशा बहुत महीन होता है जिसका रीलिंग करना बहुत कठिन होता है इसलिए तीन से दस कोकून के रेशों को इकट्‍ठा मिलाकर रीलिंग की जाती है ।
उदाहरण के लिए 20 से 22 डैनियर का बहुसूत्रीय ( multifilament yarn ) बनाने के लिए 7 कोकून पर्याप्‍त होते हैं ।
भूमंडलीकरण व विश्‍व व्यापार संगठन का विकासशील देशों के किसानों पर प्रतिकूल असर हाल के वर्षों में चिंता का विषय रहा है , विशेषकर कपास के किसानों के संदर्भ में तो इस चिंता के कारण बहुत स्पष्‍ट हैं ।
अमेरिका में 20,000 किसानों को वर्ष 2005 में 470 करोड़ डॉलर की सरकारी सहायता दी गईं यह इस फसल के बाजार मूल्य के बराबर की सहायता है ।
इस कारण विश्‍व बाजार में कपास की कीमत 9 से 13 प्रतिशत गिरती रही है , बावजूद इसके विश्‍व के कपास निर्यात का एक तिहाई हिस्सा अमेरिका को मिल जाता है ।
भारत में अनेक क्षेत्रों विशेषकर विदर्भ के किसानों की भी भूमंडलीकरण के प्रतिकूल असर के बारे में शिकायत रही है ।
विदर्भ के एक अग्रणी किसान कार्यकर्ता विजय जावंघिया ने हाल ही में कहा कि 1997 और 2003 के बीच 110 लाख बेल कपास की आयात हुआ है ।
आयात शुल्क बहुत कम यानी 10 प्रतिशत कर दिया गया है ।
जो कपड़ा - मिलें सूत का निर्यात करती हैं , उन्हें यह भी नहीं देना पड़ता ।
इस कारण सब्सिडी आधारित सस्ती विदेशी कीमतें सीधे-सीधे हमारे किसानों को नुकसान पहुंचा रही है ।
उपलब्ध आंकड़ों के अनुसार वर्ष 2005 में 412 किसानों ने विदर्भ में आत्महत्या की , जबकि 2006 में आत्महत्या करनेवाले किसानों की संख्या बढ़कर 1050 तक पहुंच गईं 2007 के पहले महीने में विदर्भ में 62 किसानों ने आत्महत्या की ।
जुलाई , 2006 में यहां प्रधानमंत्री गये और उन्होंने 3750 करोड़ रूपये की विशेष सहायता की घोषणा की ।
इसके बावजूद आत्महत्याओं का सिलसिला थमा नहीं , इस पैकेज में सिंचाई के लिए दिया पैसा तो कई कारणों से खर्च ही नहीं हुआ , पर सबसे बड़ी कमी यह रह गयी कि किसानों को कपास का न्यायसंगत मूल्य मिलने की कोई ’ टिकाऊ व्यवस्था ’ नहीं की गईं इतना ही नहीं , सरकार ने कम मूल्य पर भी खरीद करने में बहुत देरी की व किसानों को व्यापारियों के शोषण से बचाने का उपाय नहीं किया ।
इस तरह ’ इकोनॉमिस्ट पत्रिका ने जो विश्‍लेषण प्रस्तुत किया है , उसमें विदर्भ के किसानों की समस्या को गंभीरता से स्वीकार करने के बावजूद कोई असरदार समाधान नहीं उभरता है ।
यह असरदार समाधान तो किसानों के मजबूत संगठन से ही प्राप्‍त हो सकता है ।
जिसके आधार पर वे विभिन्न लॉबियों के दांवपेचों को नकार कर न्यायसंगत मूल्य प्राप्‍त करने में सफल हो सकते हैं ।
किसानों के इस प्रयास को समाज का व्यापक समर्थन मिलना चाहिए ।
इसके साथ ही दीर्घकालीन समाधान के रूप में हमें इस मुद्‍दे पर महात्मा गांधी के विचारों पर भी ध्यान देना चाहिए , जो गांवों की आत्मनिर्भरता से जुड़े हैं ।
इस सोच में हथकरघा जुलाहों व कपास के किसानों में नजदीकी व पूरक संबंध हैं ।
कपास की देसी किस्मों को किसान स्थानीय जुलाहों को उपलब्ध करवाते हैं ।
इस व्यवस्था में हथकरघा जुलाहों को कच्चे माल की चिंता नहीं रहती है व देसी किस्मों को सस्ती लागत पर उगानेवाले किसानों को अपने क्षेत्र के पास ही बिक्री क्षेत्र मिल जाता है ।
किसान अपनी जरूरत की खाद्य-फसलें व कपास साथ - साथ उगाएं व देसी कपास को अपेक्षाकृत कम उपजाऊ भूमि पर भी उगा सकते हैं ।
इस स्थिति में छोटे किसानों के लिए टिक पाना ज्यादा मुमकिन होगा ।
आज भूमंडलीकरण से बढ़ती समस्याओं के बीच इस तरह की वैकल्पिक सोच को जीवित रखना भी जरूरी हो गया है ।
विश्‍व बैंक की विज्ञप्‍ति के अनुसार , संवृद्धि और विकास आयोग का कार्यकाल दो वर्ष का होगा ।
आयोग से उम्मीद है कि वह गरीबी में कमी लाने और विकास की दृष्‍टि से आर्थिक संवृद्धि के विषय में समझदारी बढ़ायेगा ।
बैंक का दावा है कि आयोग स्वतंत्र और निष्पक्ष है ।
सतही तौर पर यह दावा जो हो , यथार्थ से काफी दूर है ।
आयोग के सदस्यों के भाषणों , लेखों , पुस्तकों आदि को देखें तो स्पष्‍ट हो जायेगा कि वे सब एक ही वैचारिक रंग में सराबोर हैं ।
वे सब आर्थिक संवृद्धि की नव - उदारवादी रणनीति के साथ पूरी तरह प्रतिबद्ध हैं ।
विश्‍व बैंक की क्या मजबूरी थी कि उसने इस आयोग की स्थापना के लिए पहल की है ?
इसको जानने के लिए हमें थोड़ा पीछे जाना होगा ।
नब्बे के दशक के आरंभ में जॉन विलियम्सन ने ’ वाशिंगटन आम राय ’ का प्रतिपादन किया , जो भूमंडलीकरण के वर्तमान दौर का वैचारिक आधार बना ।
कहना न होगा कि अर्थव्यवस्था में राज्य की सक्रिय भूमिका को नकार दिया गया और यह धारणा बनायी गयी कि बाजार की शक्‍तियां संसाधनों का कुशलता और विकेक से आवंटन करेंगी , जिससे जोरदार आर्थिक संवृद्धि होगी ।
इसके फलस्वरूप आर्थिक विकास स्वतः होगा ।
सोवियत संघ , समाजवादी खेमे और गुटनिरपेक्ष आंदोलन के धराशायी होने के बाद अमेरिका को लगा था कि वह दुनिया को मनमर्जी से चला सकेगा ।
लेकिन इधर के वर्षों के घटनाक्रम ने अमेरिका को निराश किया है ।
एक के बाद एक लातिन अमेरिका देश वाशिंगटन आम राय को ठुकराते गये हैं ।
वहां अनेक देशों में वामपंथी सत्ता में आ गये हैं , जो वाशिंगटन आम राय पर आधारित भूमंडलीकरण के खिलाफ हैं ।
वामपंथ की ओर झुकाव का सिलसिला जारी है ।
फ्रांस , स्पेन , इटली और जर्मनी जैसे पश्‍चिमी देशों में भी विरोध के स्वर मुखर हैं ।
’ न्यूयार्क टाइम्स ’ के स्तंभकार टॉमस फ्रीडमैन के रुमानी विचार धूल में मिल गये हैं ।
राष्‍ट्रों के बीच और उनके अंदर आर्थिक असमानताएं घटने के बदले लगातार बढ़ती जा रही हैं ।
चिर प्रचारित ’ अमेरिका स्वप्न ’ जिसके अंतर्गत प्रतिभा , लगन और मेहनत से ऊपर उठने की बात थी , अब कुड़ेदान में है ।
ब्रिटिश पत्र ’ आब्जर्वर ( 8 जून ) में पॉल हैरिस लिखते हैं - ’ खेद है कि यह ( अमेरिका स्वप्न ) पुराना तर्क अब सही नहीं रहा ।
धनी - गरीब के बीच में खाई बढ़ती ही गयी है ।
परिणामस्वरूप खाई को लांघने की क्षमता कम से कम हो गयी है ।
जहां एक प्रतिनिधि अमेरिकी परिवार की आय पिछले पचीस वर्षों में 18 प्रतिशत बढ़ी है , वहीं सबसे धनी 1 प्रतिशत परिवारों की आय में 200 प्रतिशत बढ़ोतरी हुई है ।
भारत की स्थिति के बारे में बताने की आवश्यकता नहीं है ।
संशोधित आनुवांशिक खाद्य का प्रचलन दुनिया में तेजी से फैल रहा है ।
अमेरिका इन खाद्य पदार्थों को निर्यात करने की जी-तोड़ कोशिश कर रहा है , क्योंकि इन खाद्य पदार्थों के उत्पादकों ने अमेरिका पर इस बात के लिए जबरदस्त दबाव बनाया हुआ है कि इनका ज्यादा से ज्यादा निर्यात किया जाये ।
लेकिन अनेक तरह की वैज्ञानिक जानकारियां मिलने के बाद पता चला है कि यह संशोधित खाद्य मानव उपयोग के काबिल कतई नहीं है ।
भारत को इसकी सच्चाई जानकर इनके आयात को हतोत्साहित करना चाहिए ।
दूसरी ओर अमेरिका विश्‍व व्यापार संगठन के माध्यम से इनके निर्यात की भरपूर कोशिश में लगा हुआ है ।
1979 से 1994 तक अमेरिकी फूड एंड ड्रग एडगिनिस्ट्रेशन के मुख्य नियंत्रक रहे हेनरी मिलर का कहना है कि इस क्षेत्र में अमेरिका की सरकारी एजेंसियों ने वहीं किया है जो उसके बड़े कृषि व्यापारियों ने चाहा ।
अमेरिका में ही आनुवांशिक रूप से संशोधित खाद्यान्नों के फेडरल रेगुलेशन समीक्षक डेविड स्कबर्ट का कहना है कि हमें आश्‍चर्य होता है कि अमेरिका के ज्यादातर खाद्य नियंत्रक उन लोगों की सूचनाओं पर भरोसा कर रहे हैं , जो खुद बायोटेक फसलों के उत्पादक हैं और उनके द्वारा दिये गये आंकड़े किसी भी जर्नल में प्रकाशित नहीं हुए हैं , न गंभीरता से उनकी समीक्षा की गयी है ।
कंपनियों के हाथ में जमीन जाने की प्रक्रिया को सुगम बनाने के लिए हमारी सरकारें भी कई कदम उठा रही हैं ।
भूमि हदबंदी कानूनों को शिथिल किया जा रहा है और भूमि का बाजार विकसित करने की कोशिश की जा रही है ।
खेती में जिस तरीके से लगातार नुकसान हो रहा है और वह तेजी से घाटे की खेती बनती जा रही है , उसके चलते कई जगहों पर किसान खुद भी जमीन बेचने के लिए तैयार ( या मजबूर ) हो रहे हैं ।
अगर कृषि सुधार नहीं किया गया , तो यह औद्योगिक विकास के रास्ते में भी बाधा खड़ी करेगा , क्योंकि उद्योग कच्चे माल के रूप में कृषि और मजदूरी पर ही निर्भर होते हैं ।
हालांकि देश में कृषि का विकास असंतुलित है , जिससे छोटे किसान कम उत्पादन कर पाते हैं और फिर बाद में इससे पलायन कर जाते हैं ।
इन समस्याओं में गरीब ग्रामीणों में तेजी से बढ़ती जनसंख्या की समस्या भी अलग से जुड़ जाती है ।
इससे कृषि मजदूरों में पलायन की दर तेज हो जाती है ।
कृषि क्षेत्र में इन सारी बातों का परिणाम यह होता है कि किसानों और कारपोरेट पेशेवरों के बीच का अंतर बढ़ जाता है ।
भारत - अमेरिका ज्ञान पहल की नींव 2005 में ही रख दी गयी थी , जब डॉ . मनमोहन सिंह और जार्ज बुश ने कृषि टेक्नोलॉजी समझौते पर हस्ताक्षर किये थे ।
अपनी अमेरिका यात्रा पर अमेरिकी संसद के दोनों सदनों की संयुक्‍त बैठक को संबोधित करते हुए डॉ . मनमोहन सिंह ने कहा कि भारत में हरित क्रांति ने लाखों लोगों को गरीबी से निजात दिलवाई ’ मुझे यह कहते हुए प्रसन्नता हो रही है कि राष्‍ट्रपति बुश तथा मैंने कृषि क्षेत्र में भारत - अमेरिका सहयोग का दूसरा चरण आरंभ करने का फैसला किया है ।
समझौते के बाद , भारत के कृषि वैज्ञानिकों का एक दल , इस कार्यक्रम पर अमल के तौर-तरीके तय करने के लिए , दिसम्बर 2005 में अमेरिका गया था ।
कृषि क्षेत्र में भारत - अमेरिका ज्ञान पहल ऐसे समय शुरू हुई है , जब भारत की कृषि भयंकर दौर से गुजर रही है ।
इस पहल के तहत भारत के कृषि क्षेत्र के लिए टेक्नोलॉजी ट्रांसफर की व्यवस्था है , इसलिए यह भारत के लिए नितांत अहम है , लेकिन एक बात जिसका एहसास किसी को नहीं हो रहा कि जिस भारत की अस्सी फीसदी जनता लगभग सवा एकड़ जोत से जैसे - तैसे गुजर - बसर कर रही है , वहां इस नवीनतम अमेरिकी टेक्नोलॉजी का इस्तेमाल कैसे होगा ।
दूसरी हरित क्रांति का पूरा ताना - बाना अमेरिकी कृषि - व्यापार के हितों के इर्द - गिर्द बुना गया है ।
बहुराष्‍ट्रीय कंपनियां ( और भारतीय कृषि अनुसंधान परिषद भी ) जो नयी टेक्नोलॉजी देने का प्लान बना रही है वह इतनी अत्याधुनिक है कि बड़ी संख्या में किसान उसके फायदे नहीं उठा सकेंगे ।
हालांकि परिषद ने सार्वजनिक रूप से कहा है कि वह गुजारे लायक खेती से आगे ठेका - खेती की तरफ बढ़ रही है , पर हकीकत यह है कि खेती से , गुजारा चलाने वाली बात निकाल लेने की जो भारी सामाजिक - आर्थिक और राजनीतिक कीमत चुकानी पड़ेगी , इस पर देश में कोई कारगर बहस हुई ही नहीं है ।
एक किसान परिवार की 1993 में औसत आमदनी मात्र 2115 रूपये थी ।
दूसरे शब्दों में अगर हम यह मानकर चलें कि एक औसत खेतिहर परिवार में पांच सदस्य होते हैं तो 99 फीसदी किसान गरीब व निर्बल वर्ग में आ जायेंगे ।
और अधिक चौंकाने वाली बात यह है कि पिछले कुछ सालों के दौरान सीमांत किसानों की वास्तविक आमदनी गिरकर दैनिक मजदूर के न्यूनतम वेतन से भी कम हो गयी है ।
क्या समय नहीं आ गया है कि किसान को भी हर महीने एक निश्‍चित धनराशि घर के लिए मिले ?
कुल मिलाकर वह देश के लिए आर्थिक संपदा का उत्पादन कर रहा है और उसे पर्याप्‍त हर्ज़ाने की जरूरत है ।
कृषि क्षेत्र में आर्थिक स्थायित्व का एक ही रास्ता है कि छठे वेतन आयोग का दायरा बढ़ाकर उसमें किसानों को भी शामिल करें या फिर उनके लिए अलग से वेतन आयोग का गठन करें ।
न्यूनतम भूमि को आधार बनाया जाये और उत्पादन से वास्ता न रखा जाये ।
एक तरफ वे लोग हैं , जिनके जेहन में रोमांटिक किस्म का एक गांव है , जिसमें सब कुछ ठीक चल रहा है ।
वे चाहते हैं कि यह सीन बदलना नहीं चाहिए ।
पुराने किस्म के नक्सलवादियों से लेकर नए किस्म के एनजीओ तक सब यही कह रहे हैं ।
पोस्टर , बुकलेट , गाने , धरना , प्रदर्शन , ये सब इनके द्वारा चलाए जा रहे हैं ।
विरोध अब खुद में एक बड़ा कारोबार है ।
इन्हें यह नहीं दिखाई पड़ता कि खेती से आमदनी लगातार कम होती जा रही है ।
खेती से जीवन स्तर को ऊंचा उठाना तो दूर , उसे बचाए रखना मुश्किल है ।
वे यह देखने में असमर्थ हैं कि आज के किसानों की अलगी पीढ़ी को जिस दुनिया का सामना करना है , उसमें रोमांटिक किस्म के गांव नहीं हैं , बल्कि बाजार संचालित कारोबार है ।
अतिवादिता के दूसरे छोर पर वे लोग हैं , जो मानकर चलते हैं कि सरकार को सिर्फ पूंजीपतियों और उद्योगपतियों का एजेंट होना चाहिए ।
टाटा को जमीन चाहिए , तो सरकार को दिलवानी चाहिए ।
इंडोनेशिया के किसी उद्योगपति को जगह चाहिए , तो सरकार को दिलवानी चाहिए ।
जमीन दिलवाना भले ही सरकार की जिम्मेदारी हो , पर उचित शर्तें तय करना किसकी जिम्मेदारी है ?
उद्योग वाले कोई खैरात का काम नहीं कर रहे ।
वे धंधे के लिए जगह मांग रहे हैं ।
उद्योगपति जिस जमीन को हासिल करते हैं , उसके भाव कुछ ही वर्षों में आसमान छूने लगते हैं ।
इस्का फायदा किसानों को नहीं होता ।
किसानों को समझाया जाना ज़रूरी है कि जमीन देना उनके लिए कैसे फायदे का सौदा है ।
इसके लिए कुछ रचनात्मक सुझाव सोचे जा सकते हैं ।
लोगों ने खेती को छोड़कर दूसरे क्षेत्र में तेजी से जाना शुरु किया है ।
एक सर्वे के अनुसार 57 प्रतिशत लोग खेती के धंधे से बाहर निकलना चाहते हैं ।
क्या किसी को अनुत्पादक भूखंड लेकर भूखों मर जाने देना ठीक होगा या शहरीकरण का फायदा उठाने में समझदारी है ?
हर जगह लोग दूसरे विकल्प को अजमा रहे हैं ।
इसलिए एक विकल्प के रूप में विशेष आर्थिक क्षेत्र ( सेज ) को अपनाना गलत नहीं होगा ।
सेज के निर्माण में गैर कृषि क्षेत्र में लाखों युवाओं को रोजगार मिलेगा ।
ग्रामीण अपनी गैरउपयोगी भूमि को सेज के लिए बेचकर शहर में बेहतर रोजगार - धंधा चुन सकते हैं ।
खेती की बदहाली और किसानों की बढ़ती मुश्किलों के मद्देनजर राष्‍ट्रीय किसान आयोग ने अनेक अहम सिफारिशें की हैं ।
पर सवाल यही है कि सरकार इन्हें किस हद तक लागू कर पायेगी ?
आयोग ने अपनी पहली रिपोर्ट इस साल अप्रैल में दी थी ।
अब उसने पांचवीं यानी अंतिम रिपोर्ट भी केंद्रीय कृषि मंत्रालय को सौंप दी है ।
आयोग की स्थापना पिछली सरकार के समय ही हो गयी थी ।
यूपीए सरकार ने काफी उत्साह से 2004 में प्रसिद्ध कृषि वैज्ञानिक एमएस स्वामीनाथन की अध्यक्षता में इसका पुनर्गठन किया और किसानों के हितों की रक्षा के लिए इसे एक नीतिगत प्रारूप बनाने का काम सौंपा था ।
लेकिन राष्‍ट्रीय किसान आयोग के मसौदे में कई ऐसे सुझाव हैं जो सरकार के लिए असुविधाजनक साबित हो सकते हैं ।
1994 - 95 में प्रति व्यक्‍ति वर्षवार खाद्यान्न की खपत 180 किलो थी , जो 2001 में घटकर 176.5 किलोग्राम रह गयी ।
संपन्न लोगों को 2100 से लेकर 2636 कैलोरी की खुराक मिलती है , जबकि गरीब की खुराक घटकर 1890 कैलोरी रह गयी ।
योजना आयोग के अनुसार शहरी आबादी में गरीबी रेखा के नीचे 23.62 प्रतिशत लोग रहते हैं , जबकि ग्रामीण क्षेत्र में 27.09 प्रतिशत ।
जिस देश की 27 करोड़ आबादी पूरी खुराक न जुटा सके उस देश की आर्थिक तरक्की के सारे दावे झूठे हैं ।
इसलिए भारत के कृषि उत्पादन तथा विपणन पर सरकार की कड़ी नजर रहनी चाहिए ।
सभी को सेहतमंद खुराक देना राज्य का कर्त्तव्य है , इसलिए किसान की उपज का लाभकारी मूल्य और गरीब व्यक्‍ति को उसकी खरीद क्षमता के भीतर खाद्यान्न की आपूर्ति में समन्वय स्थापित करना होगा ।
राशन कार्ड , गरीब बच्चों को दोपहर का भोजन , रोजगार गारंटी स्कीम जैसी कई सरकारी योजनाएं हैं , जो खाद्यान्न आधारित है ।
इसकी वजह से सरकार को खाद्यान्न की खरीद करनी होती हैं देश में कुल 11 राज्य हैं , जहां धान , गेहूं का अतिरिक्‍त उत्पादन होता हैं इन राज्यों से फूड कारपोरेशन खाद्यान्न की खरीदारी करता है ।
शेष सभी राज्य डेफिसिट स्टेट अर्थात कमी वाले राज्य हैं ।
देश में विगत तीन वर्षों से गेहूं का उत्पादन 7 करोड़ मीट्रिक तन के आसपास टिका है ।
नयी विश्‍व व्यवस्था में हमारे किसानों के लिए बहुराष्‍ट्रीय कंपनियों के बीज खरीदना केवल अनिवार्य ही नहीं है , बल्कि वह उनकी बदहाली की बड़ी वजह भी है ।
रिलायंस हिमाचल के सेबों की खरीद करेगी , तो इससे किसानों को फायदा होगा , बिचौलिये भी खत्म होंगे , लेकिन आम आदमी को भी क्या इसका लाभ मिलेगा ?
कश्मीरी सेब की तुलना में सस्ता होने के कारण हिमाचल का सेब आम लोगों में लोकप्रिय है ।
रिलायंस की खरीद के बाद ये सेब क्या महंगे और आम लोगों की पहुंच से बाहर नहीं हो जायेंगे ?
बेशक इस पर नजर रखने की जिम्मेदारी सरकार की है , लेकिन प्रबंधक के रूप में उसकी भूमिका अब तक संतोषजनक नहीं रही है ।
गौरतलब है कि डब्ल्यूटीओ दुनिया के देशों का एक ऐसा संगठन है , जो व्यापार एवं वाणिज्य को सहज एवं सुगम बनाने में विश्‍वास रखता है ।
यद्यपि डब्ल्यूटीओ एक जनवरी , 1995 से प्रभावी हुआ , परंतु वास्तव में यह वर्ष 1947 में स्थापित एक बहुपक्षीय व्यापारिक व्यवस्था ’ प्रशुल्क एवं व्यापार पर सामान्य समझौता ’ ( गैट ) के हस्ताक्षरकर्त्ताओं द्वारा उरुग्वे दौर की व्यापार वार्ताओं से अस्तित्व में आया है ।
गैट वार्ता वस्तुओं के व्यापार एवं बाजारों में पहुंच के लिए प्रशुल्क संबंधी कटौतियों तक सीमित रही थी ।
डब्ल्यूटीओ के सदस्य देशों ने सब्सिडी , सीमा शुल्क में कटौती , व्यापार की अन्य बाधाओं को दूर करने एवं विकासशील देशों की अर्थव्यवस्था को बढ़ावा देने के लिए वर्ष 2001 में दोहा दौर की व्यापार वार्ता शुरु की थी ।
इस वार्ता को वर्ष 2004 में समाप्‍त होना था , लेकिन सदस्य देशों की विभिन्न सरकारें इस समय सीमा का अनुपालन नहीं कर पायीं ।
परिणामस्वरूप यह वार्ता आगे बढ़ती रही और पिछले वर्ष दिसंबर 2005 में हांगकांग में हुई डब्ल्यूटीओ की बैठक में फैसला हुआ था कि कृषि और वस्तुओं के व्यापार में शुल्कों की कटौती के नये समझौते को तैयार कर लिया जायेगा ।
यदि हम डब्ल्यूटीओ के तहत विकासशील देशों को प्राप्‍त लाभों का मूल्यांकन करें , तो पता चलता है कि दुनिया के विकासशील देशों को शायद ही कोई सार्थक लाभ प्राप्‍त हो ।
ज्यादातर विकासशील देश अब शुद्ध खाद्य आयातक बनकर रह गये हैं ।
उनकी खेती से जुड़ी आजीविका को भारी हानि पहुंच रही है ।
भारत में उन्होंने विश्‍व बैंक के मुख्य अर्थशास्‍त्री के रूप में गैट बातचीत के उरुग्वे दौर की समीक्षा की थी , तभी से उन्होंने पाया है कि डब्ल्यूटीओ का एजेंडा एवं उसके परिणाम , दोनों ही विकासशील देशों के खिलाफ हैं ।
डब्ल्यूटीओ की व्यवस्था से ठोस लाभ नजर नहीं आने पर विकासशील देश मूकदर्शक नहीं बने रह सकते , उन्हें खुले व्यापार समझौतों ( एफटीए ) की डगर पर आगे बढ़ना चाहिए ।
इस समय विश्‍व में 400 से अधिक एफटीए आकार ले चुके हैं ।
अब भारत सहित विकासशील देशों के हितों की रक्षा के लिए जी-20 जैसे संगठनों द्वारा अमेरिका एवं यूरोपीय संघ जैसे विकसित देशों को चेताया जाना जरूरी है कि डब्ल्यूटीओ के तहत औद्योगिक उत्पादों पर शुल्क कम करने के मामले में विकासशील देशों के अधिकार का किसी प्रकार हनन किया गया , तो दोहा वार्ता की कार्य सूची से संबंधित सभी प्रकार की बातचीत रोक दी जायेगी ।
गौरतलब है कि डब्ल्यूटीओ दुनिया को वैश्‍विक गांव बनाने का सपना लिए हुए एक ऐसा वैश्‍विक संगठन है जो व्यापार एवं वाणिज्य को सहज एवं सुगम बनाने का उद्देश्य रखता है ।
यद्यपि डब्ल्यूटीओ 1 जनवरी , 1995 से प्रभावी हुआ , परंतु वास्तव में यह 1947 में स्थापित एक बहुपक्षीय व्यापारिक व्यवस्था ’ प्रशुल्क एवं व्यापार पर सामान्य समझौता ( गैट ) के नये एवं बहुआयामी रूप में अस्तित्व में आया है ।
जहां गैट वार्ताएं वस्तुओं के व्यापार एवं बाजारों में पहुंच के लिए प्रशुल्क संबंधी कटौतियों तक सीमित रही थीं , वहीं इससे आगे बढ़कर डब्ल्यूटीओ वैश्‍विक व्यापारिक नियमों को अधिक कारगर बनाने के प्रयास साथ-साथ सेवाओं एवं कृषि में व्यापार पर बातचीतों को व्यापक भी बनाते हुए दिखाई दे रहा है ।
अभी तक विकासशील देश औद्योगिक उत्पादों और सेवाओं के आयात पर भारी कर लगाते हैं , जबकि कृषि उत्पादों पर यह कर कम होते हैं ।
दोहा राउंड में विकसित देशों का विकासशील देशों से कहना है कि आप अपने देश के औद्योगिक उत्पादों और सेवाओं के आयात पर कर को कम कीजिये , तो हम अपने यहां कृषि उत्पादों के आयात पर कर को कम कर देंगे ।
कृषि आपकी ताकत है और इससे आपको कृषि उत्पादों के लिए बड़ा बाजार मिल जायेगा , जबकि हमें औद्योगिक उत्पादों व सेवाओं के लिए खुला बाजार मिल जायेगा ।
विकसित देश लगातार इस बात पर जोर दे रहे हैं कि विकासशील देश गैर कृषि उत्पादों पर लगने वाले करों में कटौती करें इसे नॉन एग्रीकल्चरल मार्केट एक्सेज ( संक्षेप में नामा ) कहा गया है ।
दिल्ली में विश्‍व व्यापार को लेकर जी - 4 देशों की वार्ता शुरू हो गयी है ।
एक बार फिर अमीर और गरीब देशों के बीच आर्थिक रस्साकशी शुरू हो रही है ।
विकसित और विकासशील देशों के बीच कृषि क्षेत्र को दी जाने वाली रियायतों के मुद्दे पर मतभेद हैं ।
जहां विकासशील देश चाहते हैं कि विकसित देश अपने किसानों को दी जा रही फार्म सब्सिडी घटाएं , ताकि विकासशील देशों के उत्पाद पश्‍चिमी देशों के बाजारों में बिक सकें , वहीं विकसित देश चाहते हैं कि उन्हें विकासशील देशों का अधिक से अधिक बाजार मिल सके ।
वर्ष 2003 में कानकुन में हुए विश्‍व व्यापार सम्मेलन के दौरान भारत के तत्कालीन वाणिज्य मंत्री अरुण जेटली ने अपनी बुलंद आवाज में घोषणा की थी कि वह तब तक किसी समझौते के लिए तैयार नहीं होंगे , जब तक अमीर देशों को मिलने वाली फार्म सब्सिडी बरकरार रहेगी ।
पर वार्ता के अंतिम चरण ( जो अफ्रीकी देशों के बहिष्कार के कारण अंततः विफल रहा था ) तक पहुंचते - पहुंचते भारत ने कई अनुचित समझौतों के सामने घुटने टेक दिए थे ।
कमलनाथ भी अपने पूर्ववर्ती के ही नक्शेकदम पर चल रहे हैं ।
जल्दबाजी में समाप्‍त किये गये जुलाई फ्रेमवर्क 2004 के बाद , जिसमें अमीर देशों को अपना कृषि सहयोग बढ़ाने की अनुमति दे दी गयी थी , कमलनाथ समझौते पर दोबारा विचार करने के खिलाफ थे , क्योंकि उसमें सिर्फ विकसित देशों के विकास के मुद्दों का उल्लेख था ।
हांगकांग में 2005 में आयोजित मंत्री स्तर के सम्मेलन के ठीक पहले कमलनाथ ने मीडिया के समक्ष जोर-शोर से घोषणा की थी कि अमेरिका ने जो प्रस्ताव रखा है , उससे कृषि सब्सिडी में कोई वास्तविक कटौती नहीं होगी ।
असली कटौती तभी मानी जायेगी , जब अमेरिका को सरकारी खजाने से मिलने वाली राशि में कमी होगी ।
टिकाऊ कृषि विकास के लिए छोटे किसानों की बहुत जरुरत है , बल्कि यह कहा जा सकता है कि छोटे किसानों के बिना देर तक टिका रहने वाला , पर्यावरण की दृष्‍टि से सुरक्षित स्थाई विकास संभव ही नहीं है ।
मशीनों की मदद से की गयी बड़े फार्मों की खेती अल्पकाल में अधिक उपज देने में तो सक्षम है , पर वह मिट्टी की उपजाऊपन बनाये रखने में अक्षम है ।
मानव सभ्यता में कृषि का विकास मूलतः छोटे किसान ने ही किया ।
वे पीढ़ी दर पीढ़ी किसी भूमि को तीन - चार हजार साल तक इस तरह जोतते रहे कि मिट्टी का प्राकृतिक उपजाऊपन बनी रहे ।
यह बहुत महत्त्वपूर्ण है कि किसान संगठनों में छोटे किसान को मजबूतम भूमिका मिले व यदि ऐसा ना हो रहा हो तो छोटे किसान नये किसान संगठन भी आरंभ कर सकते हैं ।
विभिन्न देशों में ऐसे छोटे किसानों के संगठनों में आपसी तालमेल होना चाहिए ताकि वे मिलकर विश्‍व स्तर की अनुचित कृषि , खाद्य व व्यापर नीतियों व नियम - कानूनों के विरुद्ध भी अपनी आवाज बुलंद कर सकें ।
यह दुखद है कि अब तक पूंजीवादी और साम्यवादी दोनों तरह की व्यवस्थाएं छोटे किसानों से अन्याय करती रही हैं ।
ऊतक संवर्धन प्रयोगशाला में पौधों का पूर्ण नियंत्रित वातावरण में संवर्धन किया जाता है ।
इस प्रयोगशाला के निर्माण के पहले यह सुनिश्‍चित करें कि व्यावसायिक तथा शोध प्रयोगशाला का आकार प्रकार कैसा हो ।
साथ - ही यह भी सुनिश्‍चित करें कि इस प्रयोगशाला से कितने पौधे तैयार किये जाते हैं ।
सामान्यतः शोध एवं व्यावसायिक प्रयोगशाला एक समान ही होती है ।
साथ - ही प्रयोगशाला में प्रयोग होने वाले यंत्रों / उपकरणों की आवश्यकता सभी पौधों के संवर्धन में एक समान होती है ।
साधारणतः प्रयोगशाला की स्थापना के लिए ऐसे स्थान का चयन करें जहां तापमान में उतार - चढ़ाव कम होता हो तथा गर्मी , बरसात तथा शीत ऋतु में न अधिक ठंड एवं न अधिक गर्मी पड़ती हो ।
ऐसी स्थिति में पहाड़ी या तराई क्षेत्र उपयुक्‍त होते हैं ।
साथ - ही बिजली की व्यवस्था का भी प्रमुखता से ध्यान रखें ।
जहां पर बिजली पर्याप्‍त मात्रा में उपलब्ध एवं सस्ती हो , उस स्थान के चयन को प्राथमिकता दें ।
ऊतक संवर्धन कक्ष प्रयोगशाला का प्रमुख भाग होता है ।
इस भाग का आकार - प्रकार पौधे की मात्रा के संवर्धन पर निर्भर करता है ।
साधारण संवर्धन कक्ष के फर्श व दीवारों पर टाइल्स होनी चाहिए ।
इस भाग में लैमिनारफ्लो तथा पोषक माध्यम एवं संवर्धित माध्यम को संवर्धन कक्ष में ले जाने व व्यवस्था होनी चाहिए ।
इस भाग में दो एयर कंडिशनर की व्यवस्था हो , जिससे कि कक्ष के तापमान को एक समान ( 25+/- 2˚ से. ) बना कर रखा जा सके ।
साथ - ही कक्ष की छत पर दो अल्ट्रावाइलेट ट्‍यूब लाइट की व्यवस्था होनी चाहिए ।
सामान्यतः पोषक माध्यम कक्ष प्रयोगशाला के मध्य भाग में बनाया जाता है ।
यह भाग ऊतक संवर्धन कक्ष तथा संवर्धन कक्ष से बड़ा बनाना चाहिए , जिससे संवर्धन माध्यम को बनाने में पर्याप्‍त जगह मिल सके ।
कक्ष के बीच में लकड़ी ग्रेनाइट टॉप लगी मेज हो जिस पर संवर्धन माध्यम बनाने का कार्य सावधानी पूर्वक किया जा सके ।
कक्ष की दीवारों पर अल्मारियों की व्यवस्था रखें ताकि इन पर रसायन आदि रखा जा सके ।
पीएच . मीटर : पोषक माध्यम की क्षारीय तथा अम्लीय व्यवस्था को मापकर एक निश्‍चित पीएच . पर लाया जा सके ।
रेफ्रिजरेटर : संवर्धन माध्यम तैयार करने में सहायक ताप संवेदी रसायन एवं वृद्धि हार्मोन को सुरक्षित रखने के लिए उपयोग किया जाता है ।
आवश्यकतानुसार दो रेफ्रिजेरेटर का उपयोग करें ।
इलेक्ट्रॉनिक बैलेंस : इस तोलक का उपयोग प्रमुख रूप से ऐसे रसायनों को तोलने में किया जाता है जो अति सूक्ष्म मात्रा में प्रयोग किए जाते हों ।
व्यावसायिक प्रयोगशाला में इस कक्ष का उपयोग प्रमुख रूप से किया जाता है ।
यह कक्ष प्रयोगशाला भवन के पोषक माध्यम तैयारी कक्ष से मिलाते हुए प्रयोगशाला के अन्तिम हिस्से में बनाया जाना चाहिए ।
इस कक्ष के प्रत्येक भाग को जीवाणुरहित रखने के लिए कक्ष की दीवारें व फर्श में टाइल / पत्थर लगाए जाने चाहिए ।
इस कक्ष के भाग का आकार उपरोक्‍त बनाए गए तीनों कक्षों से छोटा रखा जाना चाहिए ।
इस कक्ष की छत पर दो अल्ट्रावाइलेट 3 फुट वाली ट्‍यूब लाईटें होनी चाहिए ।
आवश्यकतानुसार मध्यम प्रकाश की व्यवस्था होनी चाहिए ।
इस कक्ष में दो एयरकंडीशनर होने चाहिए जो आवश्यकतानुसार हर 15 घंटे बाद स्वचालित यंत्र द्वारा कार्यरत होने चाहिए ।
आटोक्लेविंग कक्ष प्रयोगशाला का वह भाग होता है , जहां पोषक माध्यम को इस यंत्र से निर्जमीकृत किया जाता है ।
कक्ष का यह भाग अन्य कक्ष की तुलना में बड़ा बनवाया जाना चाहिए ।
दोमुखी ऑटोक्लेव को इस प्रकार कक्ष में स्थापित करें कि एक हिस्सा माध्यम भण्डारण एवं ऑटोक्लेव कक्ष का पिछला हिस्सा ऑटोक्लेव कक्ष में खुले भण्डारण एवं ऑटोक्लेव कक्ष में मध्य हिस्से को पूर्णतः सील करना चाहिए ।
इस कक्ष में प्रयोगशाला के जीवाणुरहित भाग की तरफ 6 फुट की एक बड़ी फाइबर युक्‍त खिड़की के पास रखें जो खुलने - बन्द करने वाली हों ।
इसका प्रयोग पोषक माध्यम को जीवाणुरहित करने के साथ - साथ संदूषित पोषक माध्यम को निर्जमीकृत करने में भी किया जाता है ।
ऑटोक्लेव के पिछले हिस्से से माध्यम को ट्राली की सहायता से लोड करते हैं ।
इस ऑटोक्लेव को एल पी जी ( LPG ) अथवा बिजली दोनों से चलाया जा सकता है ।
निर्जमीकृत माध्यम को अगले द्वार से भण्डारण कक्ष में सीधे ले जा सकते हैं ।
हाल में हुए भारतीय अर्थव्यवस्था के उदारीकरण का जैव - प्रौद्योगिकी उद्योग के विकास पर महत्वपूर्ण प्रभाव है ।
ऊतक संवर्धन द्वारा पौधों का सूक्ष्म - प्रवर्धन एक अत्यधिक सफल एवं जनप्रिय आर्थिक विकास का माध्यम सिद्ध हुआ है ।
सूक्ष्म - प्रवर्धन तकनीक का विश्‍व - स्तर पर , विशेष रूप से औद्योगिक कृषि वाले राष्‍ट्रों में , व्यावसायीकरण हुआ है ।
प्राप्‍त आंकड़ों के अनुसार विश्‍व में 796 से अधिक व्यावसायिक कंपनियां इस प्रकार की गतिविधियों से जुड़ी हैं एवं इनकी संख्या बढ़ती ही जा रही है ।
लगभग 90 करोड़ पादपों का वार्षिक उत्पादन किया जा रहा है ।
आज ऊतक संवर्धन उद्योग मुख्यतः पुष्प - कृषि एवं उद्यान - कृषि क्षेत्रों की आवश्यकताओं को पूरा कर रहा है ।
वास्तव में , ऊतक संवर्धन उद्योग ही पुष्प - कृषि एवं उद्यान - कृषि उद्योग की रीढ़ है ।
पुष्प उपभोग मुख्यतः विकसित राष्‍ट्रों में होता है और यह अधिकतर सामाजिक आर्थिक एवं सांस्कृतिक कारकों पर निर्भर है ।
विश्‍व में ऊतक संवर्धन की कंपनियां बढ़ रही है तथा इस क्षेत्र में लगभग 90 करोड़ पौधों का उत्पादन हो रहा है ।
विश्‍व में कृषि , उद्यान - पुष्प एवं वानिकी फसलों की रोपण - सामग्री की संभावित मांग 160 खरब पौध प्रतिवर्ष की है ।
सकल बाजार 40 खरब अमेरिकी डालर प्रतिवर्ष है ।
भारत में करीब 120 निबंधित कम्पनियां हैं परन्तु केवल लगभग 30 ही अपने उत्पादों सहित बाजार में विद्यमान हैं ।
वार्षिक उत्पादन अनुमानतः 5 करोड़ है ।
सूक्ष्म प्रवर्धन में लागत मूल्य जैसे गुणनदर , स्थानांतरण चक्र , कामगारों की दक्षता , उत्पादन क्षमता कई कारकों से प्रभावित होती है ।
निरंतर अनुसंधान एवं विकास के द्वारा व्यावसायिक रूप से लाभप्रद तकनीक का विकास कर लागत मूल्य कम की जा सकती है ।
सूक्ष्म प्रवर्धन वहां पर बेहद लाभप्रद है जहां प्रवर्धन की अन्य विधियां कारगर नहीं हो जैसे स्ट्रॉबेरी अथवा उन पौधों में जहां सूक्ष्म प्रवर्धित पौध की उपज परंपरागत पौधों से अधिक हो जैसे केला या इलाइची ।
अति विशिष्‍ट जातियों के बड़े स्तर पर गुणन के लिए ऊतक - सवर्धन प्रौद्योगिकी को प्रदर्शित करने के लक्ष्य से जैव - प्रौद्योगिकी विभाग ने 1989 में दो ऊतक - संवर्धन पायलट - संयंत्र सुविधाओं टाटा ऊर्जा शोध संस्थान ( टी.ई.आर.आई. ) , नई - दिल्ली तथा राष्‍ट्रीय रासायनिक प्रयोगशाला ( एन.सी.एल ) , पुणे में स्थापित की थीं ।
ये दो सुविधाएं राष्‍ट्रीय सुविधाओं के रूप में , अति विशिष्‍ट वन - वृक्ष जातियों के ऊतक - संवर्धन द्वारा गुणन के मुख्य उद्देश्य से स्थापित की गयी थीं ।
प्रत्येक पायलट संयंत्र 10 लाख पादपों की उत्पादन क्षमता रखता था ।
प्रारंभिक आंकड़े बताते हैं कि 95-98 प्रतिशत सूक्ष्म प्रवर्धन पौध में सफलतापूर्वक वृद्धि भी होती हैं ।
अनेक स्थलों पर फील्ड टेस्टिंग चलाने का मुख्य लक्ष्य विभिन्न क्लोनों की अनेक कृषि - जलवायु क्षेत्रों में उपयोगिता का अध्ययन करना था ।
प्राप्‍त परिणामों से , एक विशेष स्थल पर श्रेष्‍ठतम वृद्धि कर रहे अति विशिष्‍ट क्लोनों को पहचाना गया है ।
लगभग सभी मामलों में , ऊतक संवर्धित पौधों में 90 प्रतिशत तक क्लोनीय समानता देखी गयी है ।
ऊतक - संवर्धित पौधों का काष्‍ठ - आयतन 45 क्यू . मीटर / हैक्टर ऊंचा था एवं इसने 38.91 प्रतिशत अधिक काष्‍ठ - मूल्य प्राप्‍त किया , जिसका प्ररिणाम 42 प्रतिशत अधिक शुद्ध लाभ हुआ ।
विभिन्न पादप जातियों , विशेषतया वन - वृक्षों के फील्ड मूल्यांकन का एक महत्वपूर्ण हिस्सा ऊतक संवर्धित पौधों की आनुवंशिक निष्‍ठा की परीक्षा करना है ।
वन - वृक्षों एवं अन्य पौधों के ऊतक संवर्धन द्वारा बड़े स्तर पर गुणन में , उनकी विभिन्न कृषि - जलवायु क्षेत्रों से संबंधित विशिष्‍ट आवश्यकताओं की दृष्‍टि में , दशानुकूलन प्रक्रिया एक मुख्य बाधा होती है ।
इन मामलों के प्रभावी निस्तारण के लिए विभाग ने विशिष्‍ट कृषि जलवायवीय क्षेत्रों में आवश्यकताओं को पूरा कर रही अपेक्षाकृत छोटी दशानुकूलन इकाईयों को प्रमुखता दी है ।
किंतु जोधपुर , हिसार , अल्मोड़ा , कोलकाता , जम्मू एवं गुवाहाटी में छः दशानुकूलन इकाईयां स्थापित की गयी हैं ।
प्रारंभ में , कार्यक्रम वन वृक्षों की जातियों पर केन्द्रित था जो बाद में उद्यान कृषि व रोपण फसलों तक विस्तृत हो गया ।
अध्ययन लगभग 65 विभिन्न जातियों पर केन्द्रित हैं एवं लगभग 20 जातियों के लिए संपूर्ण प्रौद्योगिकी के प्रोटोकोलों को मानकीकृत किया गया है ।
कुछ प्रोटोकालों का प्रक्षेत्र मूल्यांकन अभी भी किया जा रहा है एवं लगभग 10 जातियां व्यावसायिक स्तर पर सफलतापूर्वक उत्पादित की जा रही हैं ।
इन जातियों के ऊतक संवर्धन द्वारा व्यावसायिक उत्पादन के लिए प्रौद्योगिकियों को उद्योग को स्थानान्तरित किया गया है ।
दैहिक भ्रूणोदभव द्वारा कायिक प्रवर्धन की सूक्ष्म प्रवर्धन तकनीक जरूर विकसित की गया किन्तु इनसे उत्पन्न पौधों का दशानुकूलन नहीं किया जा सकता है ।
इसलिए इस विषय पर शोध बन्द कर दिया गया है ।
कॉफी , चाय व मसालों के मामलों में प्रवर्धन प्रोटोकॉल आज विकसित हो चुके हैं तथा इन फसलों के जैविक एवं अजैविक स्ट्रेस को नियंत्रित करने की आवश्यकता है , साथ - ही आण्विक चिह्न को द्वारा जनन - द्रव्य को सूचीबद्ध किया जा रहा है ।
विभाग की एक प्रमुख प्राथमिकता दशानुकूलन इकाईयों की स्थापना रही है जो विभिन्न कृषि जलवायु क्षेत्रों की आवश्यकताओं को पूरा करती हैं ।
एक अनुमान के अनुसार विश्‍व में लगभग 300 व्यावसायिक प्रयोगशालाएं कार्यरत हैं ।
अधिकांश नई प्रयोगशालाओं की उत्पादन क्षमता 2 लाख पौध प्रति सप्‍ताह है ।
भारत में लगभग 125 सूक्ष्म प्रवर्धन प्रयोगशालाएं स्थापित की गयी , जिनमें से 81 प्रयोगशालाएं कार्यरत हैं एवं 44 बंद हो गयी हैं ।
महाराष्‍ट्र में लगभग 25 , कर्नाटक में 9 , आंध्र प्रदेश में 6 , गुजरात एवं तमिलनाडु में 7 एवं केरल में 4 प्रयोगशालाएं चल रही हैं ।
छोटी प्रयोगशालाएं उत्तर प्रदेश ( 4 ) , सिक्किम , पंजाब ( 1 ) , हरियाणा ( 3 ) और असम में चल रही हैं किन्तु इनकी उत्पादक क्षमता काफी कम है ।
लगभग 15 प्रयोगशालाएं केवल उद्यान फसलों का प्रवर्धन कर रही हैं ।
शोभाकारी पौधों में एंथूरियम , कैलंथे , डाइफेनबैचिया , फाइकस , कार्डीलाइन , आर्किड , जरबेरा प्रमुख हैं ।
कृषि भूमि का समुचित इस्तेमाल भौगोलिक अध्ययन का एक महत्वपूर्ण पहलू है ।
इसका संबंध मुख्यतया भौगोलिक कृषि से है ।
भूमि उपयोग शब्द वास्तव में स्वतः ही स्पष्‍ट है ।
किन्तु उपयोग व उनके विकल्प योजन के अर्थों की व्याख्या में अनेक गुत्थियाँ उठ खड़ी हुई हैं ।
उपयोग शब्द छोटा होने के कारण उसे अत्यधिक श्रेष्‍ठ माना गया है ।
भूमि के स्वाभाविक अभिलक्षणों के अनुसार , भूमि उपयोग भू - धरातल का वास्तविक एवं विशिष्‍ट उपयोग है ।
भूमि उपयोग का अध्ययन मुख्यतः वनस्पति आच्छादन अथवा उसकी कमी से जुड़ा है ।
भूगोल के क्षेत्र में यह एक औपचारिक संकल्पना है ।
भू - योजना - भूमि उपयोग के दोहन की प्रक्रिया है अर्थात भूमि विशिष्‍ट ध्येय के लिए अनुप्रयुक्‍त होती है ।
मनुष्य के द्वारा अविकसित क्षेत्र भू - योजना के दृष्‍टिकोण से ऋणात्मक होते हैं ।
उपयोग के दृष्‍टिकोण से वनस्पति आवरण द्वारा किये गये कार्यों को समन्वित किये बगैर ही उसका परीक्षण करना एक निस्सार व महत्त्वहीन अभ्यास माना गया है ।
भू्मि उपयोग-यह एक क्रिया है ।
अर्थात भूमि आवरण के माध्यम से भू-धरातल का उपयोग करना ।
इस ग्रंथ में ’ भूमि आवरण ’ शब्द का उपयोग ’ धरातलीय आवरण ’ के तत्त्वों के लिए किया गया है , चाहे वे प्राकृतिक हों या मनुष्य द्वारा निर्मित किये गये हों ।
भूमि उपयोग ( भू - योजन ) का विशद अर्थ होता है ।
इसमें भूमि आवरण समाविष्‍ट रहता है ।
भूमि उपयोग के व्यापक अध्ययन में उपयोग के समस्त रूपों को शामिल करना उचित होगा ।
भूमि उपयोग सर्वेक्षणों को हमेशा ही विशेषज्ञों से लेकर अविज्ञजनों तक की जरूरतों को ध्यान में रखना चाहिए क्योंकि भूमि उपयोग सर्वेक्षण एक महँगा उपक्रम है व आजकल भूमि उपयोग हर व्यक्‍ति से किसी - न - किसी रूप से अवश्य जुड़ा होता है ।
विभिन्न प्रयोगों के तहत भूमि को उपयोग में लाए जाने की परंपरा उतनी ही प्राचीन है , जितना कि कृषि से मानव का संबंध रहा है ।
नये देशों में उपनिवेश के कारण भूमि संसाधनों के प्राक्कलन में दिलचस्पी ली गई ।
1919 में भूमि उपयोग को सबसे पहले व्यवस्थित रूप से अभिव्यक्‍त करने वाले मानचित्रों पर विचार किया गया ।
गुल्म वनों , उच्च वनों तथा गुल्मों के रूप में वनों का उप - विभाजन किया गया है ।
इसमें ऐसे वन शामिल हैं जिनमें कोई भी कटन पूर्वरोपित न होती हो , चाहे वे शंकुवृक्षी हो , पर्णपाती हो या मिश्रित वन ही क्यों न हों ।
भूमि प्रबन्ध के दृष्‍टिकोण से हेरफेर वाले चरागाहों का वर्गीकरण खेती की भूमि के रूप में करना उचित है , परन्तु इससे व्याख्या में कुछ समस्याएं उत्पन्न हो गई हैं ।
1938-39 में उत्तरी आयरलैण्ड में किये गये बाद के सर्वेक्षण में सभी घासस्थली को एक ही वर्ग में रखा गया है , चाहे उसमें हेरफेर होता हो या उत्तम प्रकार की चरागाह पाई जाती हो ।
पर्याप्‍त विस्तार के कारण निम्न भूमि बाग के लिये एक श्रेणी आरंभ की गई ।
ग्रेट ब्रिटेन में बाग का विस्तार हालांकि महत्त्वपूर्ण नहीं है ।
ब्रिटेन की हर काउन्ट के भूमि उपयोग का वर्णन करने के लिए अनेक प्रतिवेदन लिखे गये ।
सन 1936 से 1946 के मध्य भागों में प्रकाशित भी किया गया ।
इस प्रकार क्षेत्रीय कार्य के आरम्भ तथा प्रतिवेदन के पूर्ण होने के मध्य का समय अधिक दिखाई देता है ।
उद्यानों को चरागाह तथा वृक्ष फसलों को साथ-साथ लिखा गया है ।
घास के मैदानों में प्रबंध की समस्याओं के कारण सभी तरह के चारे को एक ही श्रेणी में सम्मिलित किया गया है ।
गुल्म घास स्थल अथवा रश पौधे युक्‍त घास भूमियों के लिए कुछ सुधार किया गया है ।
वैश्‍विक भूमि उपयोग सर्वेक्षण अन्तर्राष्‍ट्रीय भौगोलिक संघ द्वारा तैयार की गई एक आयोजना है ।
इसका उद्‍देश्य सम्पूर्ण विश्‍व के लिए भूमि उपयोग प्रतिवेदन तथा अपेक्षात्मक तथा मानचित्र तैयार करना है ।
विश्‍व भूमि उपयोग का एक ध्येय यह है कि 1 : 1 , 000,000 मापक पर विश्‍व भूमि उपयोग के मानचित्रण को प्रोत्साहित किया जाए ।
इस योजना में प्रस्ताविक मूलभूत श्रेणियों की सीमित संख्या का ध्येय सर्वेक्षण में तुलनात्मकता की आवश्यक श्रेणी को प्राप्‍त करना तथा स्थानीय विवरणों के लिए वांछित उपविभागों की व्यवस्था करना था ।
यद्यपि नौ श्रेणियों का मुख्य वर्गीकरण मानचित्रों के पुननिर्माण हेतु सर्वेक्षणों के साधारणीकरण में अनेक समस्याएं भी प्रस्तुत करता है ।
ब्रिटेन के मुख्य भूमि उपयोग मानचित्रों को 1 : 625,000 मापक पर घटाकर इनसे सामान्य निष्कर्ष निकाला गया ।
कम से कम 100 एकड़ का क्षेत्रफल इस मापक पर दिखाया जा सकता था ।
इस वजह से इसके निकटवर्ती खेतों के टुकड़े लिए गये और उनका अनुपात तथावत रखा गया ।
1 : 1,000,000 मापक पर सामान्य निष्कर्षों को निकालने हेतु कम से कम 200 एकड़ या 100 हेक्टेयर क्षेत्रफल होना आवश्यक था ।
अब तक कई देश विभिन्न मापकों पर भूमि उपयोग मानचित्र तैयार कर चुके हैं ।
कतिपय राष्‍ट्रों में इन पर वर्तमान में काम भी चल रहा है ।
एकैक राष्‍ट्रीय सर्वेक्षणों में कई अधिकारियों के संलग्न हो जाने तथा अलग - अलग उद्‍देश्य और विधियाँ अपनाई जाने के कारण प्रामाणिकता का अभाव हो जाता है ।
शासन राष्‍ट्रीय योजना कार्यों के कुछ सर्वेक्षण निजी कम्पनियों को ठेकों पर दे देता है ।
इन सर्वेक्षणों का ध्येय प्रकाशन नहीं होता ।
वर्तमान परिप्रेक्ष्य में विस्तृत क्षेत्रों का वायु फोटोग्राफी के द्वारा सर्वेक्षण किया जा सकता है ।
व्यावहारिक कार्यों के लिए भूमि सर्वेक्षण के महत्त्व पर अब कोई भी ऊंगली नहीं उठाता है ।
भौतिक नियोजन में इसके अनुप्रयोग के कई उदाहरण हैं ।
आंग्ला - पोलिश भौगोलिक अध्ययन गोष्‍ठी ( Anglo-Polish Geographical Seminar ) के कार्यविवरण से एक रोचक ग्रंथ तैयार हुआ है ।
इसमें एक नियोजित अर्थव्यवस्था में भूमि उपयोग मानचित्रण के विकास व उद्‍देश्यों को ब्रिटिश सर्वेक्षण से संभावित अपेक्षा की गई है ।
इसका अति सामान्य वैज्ञानिक उद्देश्य उन विधियों का अध्ययन करना है जिनके द्वारा मानवीय व्यवस्था प्राकृतिक पर्यावरण का प्रयोग करती है ।
अनिवार्यतः यह एक भौगोलिक अध्ययन है जिसे भूमि उपयोग सर्वेक्षण द्वारा ही पूरा किया जा सकता है ।
यह सर्वेक्षण भौगोलिक परिवेश का अधिक विवेकशील प्रयोग करने के लिए आधार प्रस्तुत करता है ।
यह इसका एक महान व्यावहारिक महत्त्व है ।
कृषि भूगोल अभी भी विकास की अवस्था में है ।
इसमें कुछ वर्ष पूर्व वनस्पति विज्ञान अथवा वस्तुतः पादप-समाज विज्ञान ( Phytosocilogy ) भी शामिल थे ।
इस प्रकार पोलिश सर्वेक्षण भूमि उपयोग सर्वेक्षण के उद्देश्य व क्षेत्र को प्रमुखता से देखता है ।
वह भूमि आवरण तथा भूमि उपयोग शब्दों का ( जिन अर्थों में यहाँ उपयोग किया गया है ) अर्थ स्पष्‍ट करता है ।
वह पृष्‍ठभूमि के आंकड़े यथानुसार फार्मों की आकृतियों को भी स्पष्‍ट करता है ।
साधारणतया इस प्रकार के आंकड़े भिन्न मानचित्रों द्वारा प्रस्तुत किये जाते हैं ।
इनका शीशे के आवरणों की भांति होना आवश्यक है ।
अंतर्सम्बन्धों को सुविधापूर्वक समझाने के लिए भौतिक दशाओं , परिवहन क्षमता व परिव्यय के ऐसे ही ढंकनों के साथ इनका प्रयोग किया जाना चाहिए ।
आधारभूत भूमि उपयोग मानचित्रों पर ऐसे विवरणों का प्रस्तुत किया जाना पोलैण्ड के मानचित्रों का पूर्वनिर्धारित प्रयोजन रहा है , जिससे कि व्यावहारिक नियोजन में सहायता हो सके ।
भूमि उपयोग मानचित्रों में प्रस्तुत की गई वस्तु का वास्तविक चित्रण से जोड़ने पर बल देना आवश्यक है ।
चूंकि भूमि उपयोग मानचित्र किसी समय के भूमि उपयोग का लेखा करते हैं वस्तुतः वे भू-दृश्यों का सामान्य चित्र खींचने के अलावा और कुछ नहीं कर सकते हैं ।
चूंकि एक खेत में एक वर्ष घास उगाई जाती है तो दूसरे वर्ष उसमें खाद्यान्न फसलें उगाई जा सकती हैं , इसलिए प्रकाशित होने के पहले ही वह मानचित्र असामयिक हो जाता है ।
इस प्रकार के मानचित्रों को न समझने के कारण ही भूमि उपयोग की यह असफलता सामने आती है ।
इस तकनीक की इस आधार पर आलोचना की जाती है ।
किसी एक कृष्ण में फसलों का हेर - फेर होना सस्यावर्तन को अभिव्यक्‍त करता है तथा अन्य खेतों में तदनुसार होने वाले बदलावों के कारण यह हेरफेर इस अभाव को पूरा कर देता है ।
ग्रेट ब्रिटेन सरीखे तेज प्राविधिक परिवर्तन वाले देशों में प्रतिरूपों की स्थिरता को भिन्न - भिन्न तिथियों के मानचित्रों की तुलना द्वारा स्पष्‍ट किया जा सकता है ।
इस प्रकार एक भूमि उपयोग मानचित्र को अनेक वर्षों तक एक प्रामाणिक दस्तावेज माना जा सकता है ।
इसकी प्रामाणिकता का समय प्रकृति तथा परिवर्तन की दर पर निर्भर होती है ।
वस्तुगत अभिलेखन खूबी का यह आशय है कि भूमि उपयोग मानचित्र पर ऐसा कोई संकेत नहीं होता है जो यह सिद्ध करे कि भूमि का उपयोग उसकी उत्तमता के अनुकूल है अथवा नहीं ।
कुछ विशिष्‍ट प्रकरण इसके अपवाद हो सकते हैं , जैसे कि उच्चावचन सम्बन्ध ।
स्काटलैण्ड की उच्च भूमियों में पर्वतों पर अजोतभूमि व ऊबड़-खाबड़ चरागाह को दिखाने हेतु पीले रंग का उपयोग करना इस बात को व्यक्‍त करता है कि 3000 फुट की ऊँचाई पर संतोषप्रद भूमि का उपयोग पाया जाता है ।
मृदा की उत्पादकता में मृदा एकमात्र भौतिक घटक नहीं है ।
भूमि के साधनों का अनुमान लगाने के लिए भूमि संभाव्यता के वर्गीकरण की अनेक योजनाएँ विकसित हुई हैं ।
भूमि संभाव्यत को वर्गीकृत करने का उद्देश्य यह है कि परीक्षित भूमि के हर भू - भाग को उत्पादकता या उत्पादकता की संभाव्यता को प्रस्थापित किया जाए ।
इस तरह के विभाजन का प्रयोग एक तरफ यह निर्धारित करने के लिए हो सकता है कि उस विशिष्‍ट भू - भाग को जो कम सघन चरागाह के लिए उपयोग में लाया गया है उसका उपयोग पुनर्वनरोपण योजनाओं में हो अथवा सुधरी हुई खेती में या फिर उसे अविकसित ही छोड़ दिया जाए ।
दूसरी ओर पथ - प्रदर्शक के रूप में वह यह स्पष्‍ट कर सकता है कि उसी भू - भाग को क्या वर्तमान उपयोग के लिए संरक्षित कर दिया जाए अथवा वहाँ भवन निर्माण की अनुमति प्रदान कर दी जाए ।
यह पुनर्वनरोपण कृषि विकास अथवा वृक्ष या सस्य की एक जाति हेतु तैयार किया जाता है ।
संयुक्‍त राज्य मृदा संरक्षण सेवा द्वारा प्रस्तुत भूमि सभ्भाव्यता वर्गीकरण का उदाहरण है जो मुख्य रूप से अपरदन संकटों पर आधारित है ।
इसका ध्येय कृषि तथा विभाजक संरक्षण उद्देश्यों के लिए भूमि का गुणात्मक प्राक्कलन करना है ।
इसने इसके अन्तर्गत आठ श्रेणियों को स्वीकार किया गया है ।
इसका प्राथमिक वर्गीकरण ’ खेती के उपयुक्‍त भूमि ’ या ’ अनुपयुक्‍त भूमि ’ है ।
कृषि के लिए उपयुक्‍त भूमि
प्रथम श्रेणी - अति उत्तम भूमि , जिसे अक्षत रूप में साधारण कृषि तरीकों द्वारा जोता जाता है ।
द्वितीय श्रेणी - ऐसी भूमि जिसे अक्षत रूप में सीमित पूर्वावधान के साथ जोता जा सकता है ।
तृतीय श्रेणी - तृतीय भूमि के अन्तर्गत जिसके उपयोग में विशेष सीमा बंधन होते हैं , किन्तु अपरदन संकटों के प्रति चौकसी बरतने पर उसे नियमित रूप से जोता जा सकता है ।
चतुर्थ श्रेणी - एसी भूमि जिसका उपयोग बेहद कठोर सीमाबन्धन तरीके से किया जाता है ।
बहुत अधिक निगरानी रखकर खेतों को प्रासंगिक फसलों तक ही सीमित रखा जा सकता है ।
इसके पाँच अथवा छह वर्ष में सस्यावर्तन जरुरी है ।
इसके पश्‍चात अनाज की फसल अथवा रिजका ( uncerne ) बोना बहुधा व्यावहारिक होता है ।
पंचम श्रेणी - पंचम श्रेणी के अन्तर्गत ऐसी भूमि शामिल है जो लगभग समतल हो किन्तु गीलेपन , पथरीलेपन अथवा अन्य कारकों के कारण उस पर कृषि करना असंभव हो ।
ऐसी भूमि में कुछ सीमाबंधनों के साथ वन व्यवस्था व चराई करना शामिल है ।
पष्‍टम श्रेणी - इस श्रेणी के अन्तर्गत ऐसी भूमि जो खड़े ढाल वाली , शुष्क , ऊबड़ - खाबड़ , शुष्क , तर या इसी प्रकार की हो वह खेती के लिए अनुपयुक्‍त होती है ।
इस प्रकार की भूमि को चरागाह स्थापित करने के लिए ज्यादातर यथेष्‍ठ रूप से जोता जा सकता है ।
कुछ भूमि में वृक्ष फसलें बोई जा सकती हैं ।
सप्‍तम श्रेणी - कठोर सीमाओं या कठोर अपरदन संकट के अन्तर्गत चराई अथवा वन व्यवस्था इस भूमि उपयोग का लक्षण है ।
इसमें चतुर्थ श्रेणी की तुलना में आवरण अपक्षय से अधिक तेज गति से अपरदन होता है ।
इसमें संरक्षण उद्देश्यों हेतु चराई की तुलना में वन व्यवस्था को पसंद किया जाता है ।
अष्‍टम श्रेणी - यह भूमि वन - व्यवस्था चराई व खेती के लिए अनुपयुक्‍त मानी जाती है ।
इसमें दलदल , बेहड़ भूमि , मरुस्थल तथा उच्च पर्वत शामिल होते हैं ।
अगर उचित जलविभाजन संरक्षण उपायों को किया जाए तो यह भूमि केवल वन्य प्राणियों , मनोरंजन परिरक्षण तथा जलप्रवाह के उपयुक्‍त होती है ।
इस वर्गीकरण का महत्त्व ऐसे स्थलों पर मालूम होता है जहाँ मृदा अपरदन अथवा अन्य संकट खेती को सीमित करते हैं ।
भूमि प्रयोग के व्यापक नियोजन हेतु यह आवश्यक है कि पर्यावरण के प्रमुख कारकों से निकाले एक विभक्‍तिकरण का इस्तेमाल किया जाए ।
एक भूमि वर्गीकरण योजना साधारणतः जमीन में निहित प्राकृतिक गुणों को अभिवयक्‍त करने का प्रयत्‍न करती है ।
मृदा के बारे में यह अनुमान लगाया जा सकता है कि भूमि की संभाव्यता मूल्य को निर्धारित करने में मृदा के रासायनिक तत्वों की अपेक्षा भौतिक तत्व अधिक सहायक होते हैं ।
मृदा की पोषक प्रास्थिति पूर्णतः कृत्रिम हो सकती है अर्थात वह प्रबंध की प्रणाली तथा उर्वरकों के प्रयोग पर निर्भर होती है ।
यदि गहराई , जल , गठन , निकासी आदि के अधिक स्थायी लक्षण संतोषप्रद हों तो ऐसी मृदा की पोषक स्थिति का निर्माण किया जा सकता है जो जन्मजात की घटिया हो ।
विशेष परिस्थिति व मृदा के एक अथवा अधिक कारकों के काफी विपरीत प्रभाव के कारण भूमि की उत्पादकता कम होती है ।
प्रयोग हेतु भूमि वर्गीकरण प्रणाली का निर्धारण करते समय ऊष्ण कटिबंधीय प्रदेशों में इस बात पर ध्यान रखना चाहिए कि वहां शीतोष्ण कटिबंध की तुलना में बिल्कुल विपरीत दशाएं पाई जाती हैं ।
शीतोष्ण कटिबंध में भूमि का वर्गीकरण अब बहुत अधिक विकसित हो चुका है ।
शीतोष्ण भूमियों में उपयोग में लाई जाने वाली प्रणालियां ऊष्णकटिबंधीय भूमि में सर्वेक्षकों को साधारण सिद्धान्तों के रूप में मार्गदर्शन कर सकती हैं ।
कुछ कारकों का वहां बिलकुल अलग प्रभाव होता है ।
उदाहरणस्वरूप शीतोष्ण प्रदेशों में ऊँचाई में वृद्धि का साधारणतः हानिप्रद प्रभाव होता है ।
जबकि ऊष्ण कटिबंध में इसका लाभदायक प्रभाव होता है ।
निश्‍चित रूप से वनस्पति जलवायु तथा मृदा का एक महत्त्वपूर्ण सूचक के रूप में प्रचलित है ।
यदि वनस्पति जातियों के आवास कारकों व संलग्न साहचर्य का ज्ञान हो तो आसान विधि के रूप में इसका इस्तेमाल किया जा सकता है ।
शीतोष्ण कटिबंध में मृदा की उत्पादक क्षमता के प्राक्कलन में रासायनिक स्थिति की तुलना में भौतिक लक्षण ज्यादा महत्त्वपूर्ण होते हैं ।
वाणिज्य फसलों में वहां नाइट्रोजन , फॉस्फेट पोटाश व चूना नियमित रूप से विशाल मात्रा में दिया जा सकता है ।
वहाँ आर्थिक दृष्‍टिकोण से ऐसा करना सम्भव है क्योंकि वहां वाणिज्य खेती के लिए लाभदायक पण्य क्षेत्र उपस्थित है ।
अनेक स्रोतों से ज्ञात हुआ है कि कृषि के अंतर्गत आने वाली ऊष्णकटिबंधीय मृदाओं की उर्वरकता में तीव्रता से ह्रास हुआ है ।
आर्द्र वन क्षेत्रों में ह्रास विशेष रूप से तीव्र होता है ।
घाना में 8 वर्षों तक मक्का व कसावा का नियमित द्विवर्षीय सस्यावर्तन किया गया ।
यह उर्वरकों के प्रभावों की अनुपस्थिति में किया गया ।
दोनों सस्यों की पैदावार चौथे चक्र के बाद प्रौढ़ गौण को साफ किया गया ।
यह अनुमान लगाया गया है कि मलाया में क्रमांगत वर्षों में चावल की भूमि 1500-200 , 1200 तथा 820 पौण्ड धान पैदा करती है ।
यहां खेतों में प्रयुक्‍त खाद का लाभ सिर्फ कुछ महीनों तक ही मिलता है जबकि शीतोष्ण प्रदेशों में इसका लाभ तीन वर्षों तक मिलता रहता है ।
इसलिए ऊष्ण कटिबंधीय भूमियों के व्यावहारिक वर्गीकरण में भूमि के वर्गों में अंतर होना चाहिए ।
गोरु ने लिखा है कि यदि मृदाओं का गठन उपयुक्‍त हो तो ऊष्ण कटिबंधीय कृषि अपनी घटिया मृदाओं से ही जरुरतों की पूर्ति कर सकती है ।
उनके कहने का आशय यह है कि वहाँ मृदाओं का गठन पर्याप्‍त रूप से सुचूर्ण्य होता है ।
यह एक ऐसा सामान्य निष्कर्ष है जो समस्त ऊष्ण कटिबंधीय पौधों पर समान रूप से लागू नहीं हो सकता है किन्तु इसे वर्गीकरण का मानदण्ड मानना चाहिए ।
पुनश्‍च , मृदा में कृत्रिम रूप से लम्बे काल तक परिवर्तन लाना मुश्किल होता है ।
किन्तु उनका आयु और मृदाओं की प्रौढ़ता से सम्बन्ध होता है ।
गौरु ने उद्धृत किया है कि अति - विशिष्‍ट उच्च श्रेणी मृदाएँ विशिष्‍ट नदीय जलोढ़क हैं ।
ये बहुत ही नवीन जमाव हैं ।
ये उन क्षेत्रों से बहकर आती हैं जहां ऊष्ण कटिबंधीय मौसमी क्षरण नहीं होता है ।
सुधार योग्य जमीन को ऐसी जमीन से अलग रखना चाहिए जिसमें सुधार की कोई भी संभावना न हो ।
लैटराइट और ऐसी मृदाएं जिनमें लैटराइट के प्रक्रम ज्यादा विकसित हों उन्हें सबसे निकृष्‍ट मानना चाहिए ।
पानी की उपलब्धता के कारण तटीय पट्टी की बंध्य बालुका राशि में फसलों की पैदावार होने लगी है ।
परन्तु यह स्वीकार किया गया है कि वन संसाधनों तथा चारा कृषि का विकास करने में समय लगेगा ।
इस समयावधि में उत्पादन के अन्य रूपों को विकसित किया जाना चाहिए ।
आर्थिक स्थिति की आवश्यकता को स्मरण में रखकर ऐसा करना आवश्यक है ।
यह सलाह दी गयी है कि एक अथवा अधिक दशकों के लिए चावल नींबू वंशीय फल , फलियाँ और कोको उत्पादन करने के लिए विशिष्‍ट प्रयत्‍न किया जाना चाहिए ।
इन्हें निर्यात पण्य क्षेत्रों में बेचकर लम्बे समय के विकास के लिए वित्तीय मदद प्राप्‍त होगी ।
कतिपय समय हेतु जानबूझकर जमीन का कुप्रयोग किया जाए ।
इन समस्याओं के लिए प्रयुक्त मृदाएँ व्यवस्थित चारे के अंतर्गत ज्यादा उत्पादक होंगी ।
इस क्षेत्र के विकास के लिए यह सुझाव दिया गया है कि यहाँ के लम्बे समय नियोजन के लिए पशुधन पालन पर ध्यान केन्द्रित किया जाए व इसे भूमि सम्भाव्यता मानचित्र के उदाहरण द्वारा स्पष्‍ट किया गया है ।
यद्यपि जब किसान चारा बोयेंगे उस समय उन्हें चारा बुआई सम्बन्धी निर्देशों की जरूरत होगी ।
इसके लिए यहाँ पण्य व्यवस्थाएँ भी आवश्यक होंगी तभी इस उद्योग के भविष्य के सम्बंध में किसानों में आत्मबल जागृत हो सकेगा ।
किन्तु यहाँ की तात्कालिक जरूरत एक विश्‍वसनीय नगदी सस्य की है जिसे इस प्रदेश की अर्थव्यवस्था में निर्वाहक सस्य के अलावा अधिक महत्त्व न दिया जाए ।
इस लक्ष्य की पूर्ति के लिए इस प्रदेश में उच्च स्थलीय चावल बोने की अनुशंसा की गई है ।
दक्षिणी भाग में एक ऐसा क्षेत्र है जहाँ केला व अनन्नास के उत्पादन से पहले लाभ प्राप्‍त हुए हैं , किन्तु उन्हें नियमित पण्यक्षेत्र प्राप्‍त नहीं हो सका ।
वरानको के निकट तटीय गर्त से दलदली चावल उगाया जाता है ।
इस क्षेत्र में भी पशुपालन के लिए चरागाह बनाने की संभावनाओं पर ध्यान दिया जाना चाहिए ।
जहाजों के लिए घाट के निर्माण से नट , पशुधन व चावल के निर्यात में सुविधा होगी ।
ऐसी फसलों के उत्पादन पर ध्यान दिया जाना चाहिए जिनके लाने व ले जाने में कम - से - कम नुकसान होता हो ।
वहाँ संभावित चावल भूमि अधिक उत्पादक हो सकती है ।
संयुक्‍त राज्य के सुदूरवर्ती व सुविकसित मृदा क्षेत्रों में जहाँ सस्यें ही प्रधान पैदावार होती हैं वहाँ प्रामाणिक पैदावार औसत उपज को स्पष्‍ट करती है ।
हर सस्य के स्थानीय महत्त्व के अनुसार उत्पादकता वर्ग सस्य वर्गक्रम के सामान्य भारित प्रतिशत ( simple percentage weighting ) द्वारा निकाले जाते हैं ।
ऐसी मृदाएं जिनका भारित औसत 100 तथा 90 के बीच में है उसे 1 वर्ग में रखा जाता है तथा 90 और 80 के मध्य में 2 तथा यथाक्रम से ।
स्टोरी सूचनांक ( the Storie Index ) एक आगमनिक विधि है ।
इस विधि का उपयोग संयुक्‍त राज्य व अन्य देशों में किया गया है ।
यह विधि मृदा परिच्छेदिका पर अवलंबित है ।
परिच्छेदिका के प्रमुख लक्षण तीन कारकों में स्पष्‍ट होते हैं ।
उनमें से एक कारक धरातलीय गठन है ।
हर किसी को उस पौधे की उन्नति की अनुकूलतम दशाओं के अनुमानित प्रतिशत के रूप में उद्धरित किया जाता है ।
सोवियत संघ में अब ऐसा माना जाने लगा है कि राज्य व सामूहिक फार्मों से अत्यधिक उत्पादन के लिए भूमि के विविध वर्गों की पैदावारों व परिव्ययों पर ध्यान देने की जरुरत होती है ।
भूमि के विभिन्न वर्गों की अनुकूलता , किन्तु उर्वरकता और कार्य की योग्यता में विभेद के आधार पर उन्हें विविध भूमि प्रकारों में एक साथ वर्गीकृत किया जाता है ।
कृषि को कृषि योग्य भूमि की आपूर्ति के आधार पर दो वर्गों में विभाजित किया जा सकता है ।
गहन कृषि - इस प्रकार की खेती उन भू - क्षेत्रों में अधिक मिलती है जहाँ कृषि योग्य भूमि का विस्तार कम है तथा जनसंख्या का घनत्व ज्यादा है ।
इन भागों में भूमि पर जनसंख्या का भार ज्यादा होने के कारण प्रति व्यक्‍ति कृषि योग्य भूमि की मात्रा बहुत कम मिलती है ।
गहन कृषि वाले प्रदेशों में गहरी जुताई , भरपूर सिंचाई के साधन , पूंजी , श्रम , उर्वरकों की अधिक आपूर्ति और वैज्ञानिक उपकरणों की सहायता से वर्ष में एक से अधिक फसलें पैदा की जाती हैं और प्रति हेक्टेयर अधिकाधिक उत्पादन लेने के प्रयास किये जाते हैं ।
ज्यादा उत्पादन प्राप्‍त करने हेतु सस्यावर्तन , उत्तम बीज , कीट संरक्षण आदि की व्यवस्था की जाती है ।
इन क्षेत्रों में खेत छोटे - छोटे होते हैं व खाद्य - फसलों के उत्पादन पर बल दिया जाता है जिससे ज्यादा से ज्यादा जनसंख्या का भरण - पोषण किया जा सके ।
गहन कृषि वाले ये प्रदेश काफी प्राचीन काल से आबाद हैं और किसानों ने सदियों के प्रयोगों से इस गहन कृषि - पद्धति तथा भूमि उपयोग के प्रतिरूप का विकास किया है ।
ये क्षेत्र नदी - घाटियों व ज्यादा धनी जनसंख्या वाले केन्द्र हैं ।
ज्यादा जनसंख्या के कारण सस्ते श्रमिकों की बहुतायत होती है ।
इसलिए किसानों ने गहन कृषि को अपनाया है ।
इस तरह की कृषि में चावल मुख्य फसल है जो वर्ष में दो अथवा तीन बार तक कुछ क्षेत्रों में पैदा किया जाता है ।
विस्तृत खेती उन भू-क्षेत्रों में सबसे अधिक पाई जाती है जिन क्षेत्रों में जमीने अत्यधिक हैं अथवा आबादी का प्रतिशत व घनत्व अपेक्षाकृत अत्यधिक कम है ।
इन क्षेत्रों में किसानों का प्रमुख उद्देश्य होता है , बड़े - बड़े फार्मों से ज्यादा से ज्यादा उत्पादन प्राप्‍त करना ।
इन विस्तृत कृषि - प्रदेशों में फसलों का उत्पादन एवं व्यापार के दृष्‍टिकोण से करते हैं ।
फार्मों पर फसलों का विशिष्‍टीकरण होता है ।
जहाँ विस्तृत कृषि - प्रदेश में एक फसल की प्रधानता होती है , वहीं गहन कृषि में वर्ष में दो या तीन फसलें जीवन यापन हेतु पैदा की जाती हैं ।
श्रम की कमी मशीनों से पूरी की जाती है ।
रुस के भीतरी भागों ( स्टेपीज ) , कनाडा के प्रेयरी , संयुक्‍त राज्य अमेरिका के दक्षिणी तथा मध्य क्षेत्र तथा अर्जेन्टाइना के पंपास में इस तरह की विस्तृत कृषि का प्रचलन है ।
गेहूँ प्रमुख फसल है जो सर्दी के मौसम तथा बसंत काल में बोया जाता है ।
आर्द्र कृषि - वे आर्द्र कृषि क्षेत्र होते हैं जहाँ 200 सेमी . अथवा ज्यादा वर्षा होती है ।
पौधों को नमी की आपूर्ति वर्षा से हो जाती है ।
आर्द्र कृषि में चावल की प्रमुखता है ।
इस पद्धति में अनेक महीने तक खेतों में पानी भरा रहता है ।
नमी की बहुलता से वर्ष में चावल की तीन फसलें ( अमन , आस और बोरो ) प्राप्‍त की जाती हैं ।
इस तरह के कृषि क्षेत्रों में मानसून एशिया के ज्यादा वर्षा वाले भागों को सम्मिलित किया जाता है जिसमें पूर्वी भारत , बंग्लादेश तथा श्रीलंका प्रमुख हैं ।
फसलों के उत्पादन में ज्यादा से ज्यादा विश्‍वसनीयता होती है ।
विश्‍व में यूरोप , अमेरिका व एशिया के ज्यादातर क्षेत्र आर्द्र कृषि से सम्बन्धित है ।
सिंचाई क्षमता युक्‍त कृषि क्षेत्र
कृषि के उन क्षेत्र में सिंचाई की अधिक जरूरत पड़ती है , जिन क्षेत्रों में वृष्‍टि की मात्रा अत्यधिक कम होती हैं यथा - मानसूनी व उपोष्ण प्रदेश ।
मौसम तथा अविश्‍वसनीय बारिश की वजह से इन प्रदेशों की कृषि में सिंचाई का प्रमुख स्थान है ।
जिन भागों में वर्षा की मात्रा कम है अथवा वर्षा किसी विशेष मौसम में ही होती है पूरे वर्ष तापमान साधारणतः कृषि के लिए उपयुक्‍त होता है ।
इसलिए ज्यादा उत्पादन हेतु सिंचाई जरूरी एवं अपरिहार्य है ।
सिंचाई तालाबों , कुओं , नदियों तथा नहरों से भी की जाती है ।
सिंचाई के लिए नलकूपों का भी प्रयोग होता है ।
भारत तथा चीन में सिंचाई का सबसे अधिक विकास हुआ है ।
संयुक्‍त राज्य अमेरिका , तुर्की , मिस्र तथा भूमध्य सागरीय प्रदेश व रुस आदि देशों में सिंचित कृषि का प्रचलन है ।
अल्प वर्षा क्षेत्र वाली कृषि
इसका आशय उस कृषि से जहाँ वर्षा की मात्रा 50 सेमी . से कम है और सिंचाई के साधन उपलब्ध नहीं है ।
इस पद्धति का प्रचलन सबसे प्रथम संयुक्‍त राज्य अमेरिका के ग्रेट बेसिन , कोलम्बिया बेसिन और स्नेक नदी बेसिन में हुआ था ।
इस प्रविधि के तहत खेतों की गहरी जुताई ( 20-25 सेमी. ) की जाती है ।
जिससे प्राप्‍त होने वाली वर्षा मिट्टी में शामिल हो जाये और वाष्पीकरण द्वारा नमी का ह्रास कम हो सके ।
इसलिए सूखी कृषि की फसलें मृदा में मौजूद नमी पर आधारित होती हैं ।
नमी के लिए बड़ी - बड़ी क्यारियाँ निर्मित करके वर्षा का जलप्रवाह नियमित करते हैं ।
इस प्रकार जेटजोल ( Jetzold , 1979 ) इसे जल सान्द्रण संस्कृति ( water concentrating culture ) कहते हैं ।
इस प्रदेश में खासकर वे फसलें जो सूखे को सहन कर सकें , शीघ्र ही तैयार हो सकें तथा हानिकारक कीड़ों से अपनी रक्षा कर सकें बोयी जाती हैं ।
खादों एवं उर्वरकों के प्रयोग से मृदा को नम बनाया जाता है ।
इस प्रदेश के लिए गेहूँ सबसे उपयुक्‍त फसल है ।
गेहूँ के अतिरिक्‍त राई , जौ तथा ओट का भी उत्पादन होता है ।
भारत के शुष्‍क कृषि क्षेत्रों में बाजरा , ज्वार , जौ , चना आदि प्रमुख फसलें हैं ।
एक फसली कृषि का आशय भूमि से वर्ष में एक ही फसल के उत्पादन से है ।
यह कृषि बड़े बागानों में होती है ।
क्षेत्रविशेष में एक ही फसल की कृषि के विकास में आर्थिक , भौगोलिक तथा अन्य उपादानों का हाथ रहता है ।
यद्यपि उपयुक्‍त परिस्थितियाँ केवल एक ही फसल के लिए प्रमुख नहीं हैं तथापि प्रबन्ध , मजदूरी एवं बाजारों आदि की दृष्‍टि से सिर्फ एक ही फसल के बागान प्रचुर मात्रा में पाये जाते हैं ।
वर्ष में दो बार एक ही क्षेत्र से प्राप्‍त की जाने वाली फसलों को दो फसली कृषि कहा जाता है ।
ज्यादा सघन आबाद क्षेत्रों में जहाँ भौगोलिक दशाएँ उपयुक्‍त हैं , वहाँ दो फसली क्षेत्र प्राप्‍त होते हैं ।
दक्षिणी पूर्वी एशिया में नदियों द्वारा निर्मित मैदानों में सर्दी तथा ग्रीष्मकालीन ( रबी एवं खरीफ ) फसलें प्राप्‍त की जाती है ।
बहु फसलीय कृषि - इस प्रकार की कृषि अथवा खेती का तात्पर्य उस भू-भाग से लगाया जाता है जिस भू-भाग पर साल में दो फसलों से अधिक फसलें काटी जाती है ।
बहुफसली कृषि बहुत ही उन्नत एवं गहन कृषि के क्षेत्रों में सम्भव है ।
इस तरह की कृषि के लिए उत्तम खाद , बीज और सिंचाई की उत्तम व्यवस्था , शस्यावर्तन , उपयुक्‍त जलवायु तथा यांत्रिक कृषि की आवश्यकता आवश्यक होती है ।
भारत , चीन तथा संयुक्‍त राज्य अमेरिका के अनेक भागों में ऐसी खेती का प्रचलन है ।
व्यावसायिक कृषि - इस प्रकार के खेती आधुनिक विकास की देन है ।
परिवहन या यातायात संसाधनों में वैज्ञानिक व तकनीकी ज्ञान के विस्तार के फलस्वरूप व्यावसायिक कृषि में अनेक फसलों के उत्पादन के बदले किसी क्षेत्र में केवल एक फसल का उत्पादन बड़े पैमाने पर किया जाता है , जिसके लिए वहां भौगोलिक स्थितियाँ सबसे ज्यादा अनुकूल हों ।
उत्पादित पदार्थ का ज्यादा भाग निर्यात कर दिया जाता है ।
व्यावसायिक कृषि विस्तृत , गहन व मिश्रित सभी का सम्मिलित रूप है ।
फसलोत्पादन तथा पशुपालन मिश्रित कृषि में दोनों ही साथ - साथ चलता है ।
मनुष्य श्रम की कमी की वजह से कृषि में मशीनों का सबसे ज्यादा उपयोग होता है ।
विश्‍व में इस तरह की कृषि उत्तरी गोलार्द्‍ध में महाद्वीपों के भीतरी भगों व दक्षिणी गोलार्द्‍ध के तटीय भागों में प्रचलित है जिसमें संयुक्‍त राज्य अमेरिका तथा कनाडा का प्रेयरी प्रदेश , यूक्रेन तथा यूराल क्षेत्र व्यावसायिक कृषि हेतु विश्‍व प्रसिद्ध है ।
इसके अलावा दक्षिणी अमेरिका में पराना - पराग्वे व आस्ट्रेलिया में मरे - डार्लिंग की घाटियों में भी ऐसी खेती की जाती है ।
रोपण खेती - खेती का यह खास तरीका और तुलनात्मक रूप से नयी पद्धति है जिसका प्रारंभ दक्षिणी गोलार्द्‍ध के ऊष्ण तथा उपोष्ण प्रदेशों में हुई ।
रोपण कृषि की विशेषताओं में वृहत पैमाने पर कृषि , एक फसल की प्रमुखता , विशिष्‍ट कृषि पद्धति ( रोपण एवं कुछ बीज बोना आदि ) है ।
इसके तहत चाय , नारियल , कहवा , गन्ना , मसालें , केला , रबर , कोको आदि के बड़े-बड़े बागान लगाये जाते हैं ।
इस कृषि में समस्त फसलें इस तरह की हैं कि उनका औद्योगिक संशोधन आवश्यक है ।
आर्थिक लाभ हेतु बागानों के नजदीक ही औद्योगिक स्थान स्थापित हैं ।
ऐसे बागानों के समूचे उत्पादन को शीतोष्ण कटिबंधीय देशों को निर्यात कर दिया जाता है जहाँ इसकी भारी माँग है ।
परंपरागत कृषि - संसार में इस तरह की कृषि 5˚ से 10˚ अक्षांसों के मध्य अफ्रीका के कांगो बेसिन , दक्षिणी अमेरिका के अमेजन बेसिन , दक्षिणी-पूर्वी एशिया तथा पूर्वी द्वीप समूह के विषम उच्च भू-भागों में खास रूप से प्रचलित है ।
इसे प्रवासी कृषि ( migratory cultivation ) , स्थानान्तरणशील कृषि ( shifting cultivation ) , व झूमिंग खेती ( Jhooming cultivation ) , भी कहते हैं ।
सबसे पहले इस तरह की कृषि के लिए वन के सीमान्तीय भागों में क्षेत्र का चुनाव कर , आग द्वारा जलाकर , खेत तैयार किया जाता है ।
मनुष्य श्रम का खेती में ज्यादा उपयोग होता है ।
खाद तथा पूँजी का प्रयोग नहीं होता है ।
दो वर्ष तक ही कृषि कार्य हो पाते हैं , इसके पश्‍चात खेत छोड़कर दूसरे खेत बनाने पड़ते हैं क्योंकि ज्यादा वर्षा के कारण मृदा अपक्षरण की गति में तीव्रता आती है जिससे मृदा की उर्वरता जल्दी ही क्षीण हो जाती है ।
इस कृषि में उत्पादन कम होता है , परिश्रम ज्यादा करना पड़ता है और उत्पादित फसलों का उपयोग स्थानीय होता है ।
सिर्फ खाद्यान्न फसलों का ही उत्पादन होता है जिसमें मक्का , धान , ज्वार , बाजरा मुख्य हैं ।
देश की अर्थ व्यवस्था में कृषि का योगदान बहुत ज्यादा है ।
वर्तमान में देश की राष्‍ट्रीय आय में कृषि का हिस्सा लगातार घट रहा है ।
एक अनुमान के अनुसार कृषि का देश के सकल घरेलु उत्पाद में सन् 1998-99 , 1999-2000 , 2000-01 में अंशदान क्रमशः 6.5 , 6.1 , 4.0 एवं 5.4 % है ।
इससे स्पष्‍ट है कि देश की राष्‍ट्रीय आय में कृषि का योगदान अधिक होते हुए भी धीरे - धीरे कम हो रहा है ।
हमारे देश में कृषि का महत्त्व इस बात में भी है कि यह देश में उद्योगों को कच्चा माल प्रदान करती है ।
देश के प्रमुख उद्योग कृषि पर ही निर्भर करते हैं ।
गैर - कृषि के लिए आवश्यक अधिकांश कच्चा माल कृषि क्षेत्र से ही प्राप्‍त होता है ।
जूट , सूती वस्‍त्र , चीनी , वनस्पति आदि उद्योग प्रत्यक्ष रुप से तथा दूसरे बहुत से उद्योग परोक्ष रुप से कृषि उपज पर ही निर्भर रहते हैं ।
हमारे देश में जनसंख्या की व्यापकता के कारण भोजन एक मूल आवश्यकता बन गई है ।
इस जरुरत की पूर्ति सिर्फ कृषि से ही सम्भव है ।
पशु भारतीय किसानों का एक अमूल्य धन है ।
पशुओं के अभाव में कृषि कार्यों का पूर्ण होना सम्भव नहीं है ।
पशु एवं कृषि एक दूसरे के पूरक हैं ।
हमारे देश में पशुओं की संख्या सबसे अधिक है ।
भारतीय अर्थ व्यवस्था में कृषि का योगदान सर्वाधिक है ।
कृषि के विकास पर ही देश का विकास अत्यधिक निर्भर करता है ।
इसका मुख्य कारण कृषि से ही देश में मुख्य उद्योगों को कच्चा माल मिलता है ।
यदि कृषि का उत्पादन बढ़ता है तो उद्योगों को अधिक कच्चा माल मिलेगा , जिससे उसका विकास सम्भव हो सकेगा ।
यदि कृषि का उत्पादन बढ़ेगा तो कृषकों की आय बढ़ेगी जब उनकी आय बढ़ेगी तो उनकी क्रय शक्‍ति बढ़ेगी ।
कृषि का महत्त्व राजस्व की प्राप्‍ति में भी काफी महत्त्वपूर्ण है ।
इसका उत्पादन का परिवहन , विपणन , माल तैयार करने तथा अन्य पहलुओं और उपयोग का राष्‍ट्र की अर्थव्यवस्था पर गहरा प्रभाव पड़ता है ।
केन्द्र सरकार को निर्यात कर एवं राज्य सरकारों को मालगुजारी , सिंचाई और कृषि सम्पत्ति पर कर इत्यादि से बड़ी मात्रा में आय प्राप्‍त होती है ।
कृषि भारत के आधे से भी ज्यादा लोगों के जीवन का आधार है ।
देश की कुल कार्यशील जनसंख्या का 64 % भाग कृषि से आजीविका प्राप्‍त करता है ।
खाद्यान्न फसलों की प्रमुखता - हमारे देश की सकल कृषि भूमि का लगभग 67 % भाग फसलों को उत्पादित करने के काम में लाया जाता है ।
उत्पादन में कमी - भारत में कृषि से जितना उत्पादन होना चाहिए उतना हो नही पाता है ।
यह हैक्टेयर एवं प्रति श्रमिक दोनों ही दृष्‍टि से कम है ।
प्राप्‍त आंकड़ों के अनुसार इकाई क्षेत्रफल पर भारत का औसत गेहूँ उत्पादन इंग्लैण्ड का एक चौथाई , फ्रांस तथा पूर्वी एवं पश्‍चिमी जर्मनी का एक - तिहाई है ।
चावल के क्षेत्र में उत्पादकता के मामले में भारत का विश्‍व में सत्रहवां स्थान है ।
भारत में नियोजन के 53 साल हो गये फिर भी मानसून पर निर्भरता में कोई बहुत कमी नहीं आयी है ।
वर्षा के अनियमित अनिश्‍चित तथा अपर्याप्‍त होने के कारण भारतीय कृषि को मानसून का जुआ भी कहते हैं ।
अभी भी कुल कृषि भूमि का 33.3 प्रतिशत क्षेत्रफल ही सिंचित है , शेष 66.7 प्रतिशत मानसून पर निर्भर है ।
जीवन - यापन के रुप में - हमारे देश के अधिकांश किसान खेती को व्यापारिक दृष्‍टि से नहीं करते , बल्कि यह उनके जीवन - यापन का धंधा है ।
श्रम प्रधानता - भारतीय कृषि में पूँजी के अनुपात में श्रम की प्रधानता है ।
जोतें छोटी होने के कारण कृषक पूँजीगत साधनों और कृषि उपकरणों का भरपूर उपयोग नहीं कर पाता है ।
प्रथम पंचवर्षीय योजना और कृषि - 1 अप्रैल , 1951 को देश में पहली पंचवर्षीय योजना का शुभारम्भ हुआ ।
इस योजना का प्रमुख उद्देश्य कृषि का विकास करना था ।
इसके मुख्य तौर पर दो कारण जिम्मेदार थे - देश के विभाजन के कारण खाद्यान्न तथा जूट और कपास जैसी व्यापारिक फसलों पर बहुत बुरा प्रभाव पड़ा ।
यह अनुभव किया गया कि औद्योगिक प्रगति के लिए भी कृषि का पूर्ण विकास करना अनिवार्य है ।
इस योजना के दौरान कृषि नियोजन सम्बन्धी तीन विशेषतायें प्रमुख थीं तो निम्न प्रकार हैं -
दीर्घकालीन योजनाओं पर अधिक बल दिया गया ।
योजना का उद्देश्य केवल कृषि उत्पादन बढ़ाना ही नहीं वरन् ग्रामीण जीवन का समग्र विकास करना भी था ।
कृषि योजनाओं को संगठित करने तथा सिंचाई व शक्‍ति संबंधी साधनों का प्रबंध करने का कार्य पूर्णतः राज्य सरकारों को दिया गया ।
केन्द्रीय सरकार का उत्तरदायित्व विभिन्न राज्य सरकारों द्वारा चलाई गई योजनाओं में समन्वय स्थापित करना था ।
द्वितीय पंचवर्षीय योजना और कृषि-दूसरी पंचवर्षीय योजना की शुरुआत सन् 1956 में हुई ।
इसके तहत उद्योग के विकास को प्रमुखता दी गई फिर भी कृषि - उत्पादन बढ़ाने के महत्त्व को कम नहीं किया गया ।
कृषि नियोजन की दृष्‍टि से इस योजना की निम्नलिखित विशेषताएँ थी ।
कृषि नियोजन इस ढंग से किया जाए कि उससे बढ़ती हुई जनसंख्या के लिए खाद्यान्न प्राप्‍त हो सके तथा उद्योगों को कच्चा माल मिल सके ।
कृषि उत्पादन का विविधिकरण किया जाये अर्थात खाद्यान्न के साथ - साथ व्यापारिक फसलों को बढ़ाने पर ध्यान दिया जाए ।
साधन कुशल और उन्नत रीतियों द्वारा कृषि उत्पादकता बढ़ाई जाये ।
तृतीय पंचवर्षीय योजना और कृषि - तृतीय पंचवर्षीय योजना के तहत पुनः कृषि विकास को प्रमुख उद्देश्य बनाया गया ।
चौथी योजना पंचवर्षीय और कृषि - इस पंचवर्षीय योजना में कृषि विकास को उच्च प्राथमिकता दी गई ।
यही नहीं चौथी योजना में उन उद्योगों में विकास पर भी बल दिया गया जो कृषि आदान उर्वरक , मशीनरी आदि उपलब्ध करते हैं ।
पाँचवीं पंचवर्षीय योजना और कृषि - इस पंचवर्षीय योजना में कृषि के विकास को पर्याप्‍त महत्व दिया गया और कृषि क्षेत्र में प्रतिवर्ष 4.67 प्रतिशत की वृद्धि का लक्ष्य निर्धारित किया गया था ।
छठी पंचवर्षीय योजना के दौरान कृषि विज्ञान हेतु प्रमुखतः निम्न कदम उठाये गये ।
शुष्क भूमि खेती - सन् 1970 - 71 में शुष्क भूमि कृषि विकास कार्यक्रम की शुरुआत की गई थी ।
छठीं योजना में इस कार्यक्रम के अन्तर्गत कृषि उत्पादन बढ़ाने पर विशेष बल दिया गया है ।
कृषि शिक्षा में अनुसंधान - कृषि संबंधी विकास विभागों तथा कृषि विश्‍वविद्यालयों के मध्य समन्वय स्थापित किया जाएगा ।
कृषि विकास में वांछनीय विकास और उत्पादन में स्थायित्व की दृष्‍टि से आवश्यक शोधकार्यों की व्यवस्था के रुप में कृषि विश्‍वविद्यालय को विशिष्‍ट भूमिका निभानी होगी ।
उर्वरकों का उपयोग - रासायनिक उर्वरकों के प्रयोग को अधिक महत्त्व दिया गया जिससे कृषि उत्पादन में तीव्र गति से वृद्धि हो सके ।
आठवीं पंचवर्षीय योजना और कृषि - यह पंचवर्षीय योजना कृषि नियोजन से सम्बन्धित था ।
कृषि के विकास पर 22,467 करोड़ रुपये खर्च करने का प्रावधान था ।
इसमें से 34,425 करोड़ रुपये ग्रामीण विकास पर , 6750 करोड़ रुपये विशेष क्षेत्र कार्यक्रम तथा 35,525 करोड़ रुपये सिंचाई तथा बाढ़ नियंत्रण कार्यक्रम पर खर्च किए गए ।
इस प्रकार कुल व्यय का 22.2 प्रतिशत भाग कृषि विकास से सम्बन्धित कार्यक्रमों के लिये था ।
खाद्यान्न के मामले में आत्म - निर्भरता तथा कृषि उत्पादन का विविधिकरण करके निर्यात में वृद्धि करना इस योजना का मुख्य लक्ष्य था ।
नौवीं पंचवर्षीय योजना और कृषि - इस योजना के अन्तर्गत कृषि विकास कार्यक्रम सरकार द्वारा घोषित नीति ` भोजन सुरक्षा ` पर आधारित थी जिसका प्रमुख लक्ष्य कृषि उत्पादन को दुगुना करना था जिससे भारत को अगले दस वर्षों में ` भूख मुक्‍त ` किया जा सके ।
नौवीं पंचवर्षीय योजना में कृषि विकास की वार्षिक दर 4.5 प्रतिशत रखी गई ।
इस पंचवर्षीय योजना में सीमान्त तथा तघु किसानों के उत्थान के लिए भी कदम उठाने का सुझाव दिया गया ।
अधोसंरचना तथा सिंचाई पर भी विशेष ध्यान दिया गया ।
पहाड़ी पिछड़े तथा जनजातीय क्षेत्रों के विकास के लिए क्षेत्रीय कार्यक्रम चलाए गए ।
कृषि साख को बढ़ाने के उपाय भी बतलाये गए ।
कृषि संबंधित क्षेत्र जैसे : बागवानी , मछली पालन , पशुपालन एवं डेयरी के विकास को कृषि उत्पादों के निर्यात तथा सहकारिता को भी बढ़ावा देने के सुझाव दिया गया ।
दसवीं पंचवर्षीय योजना और कृषि - इस योजना के दौरान कृषि तथा संबंधित क्रियाओं पर 58,933 करोड़ रु व्यय करने का प्रावधान था ।
इस योजना में कृषि विकास के लिए सिंचाई , बीजों , शक्‍ति और सड़कों में अधिक सार्वजनिक निवेश किया जाएगा ।
परन्तु उर्वरकों , जल तथा शक्‍ति के लिए दी जाने वाली आर्थिक सहायता को कम किया जाएगा ।
नहर प्रणाली का सही ढंग से रख - रखाव किया जाएगा ।
खाद्यान्न तथा अन्य अन्य वस्तुओं की न्यूनतम समर्थन कीमतों को इस प्रकार से समन्वित किया जाएगा ताकि कृषि में विविधिकरण , पर्यावरण संबंधी सुरक्षा को प्रोत्साहन मिले तथा खाद्यान्न अनुदान को कम किया जाए ।
हमारे देश में सीमान्त किसानों के पास कृषि योग्य भूमि का 76 प्रतिशत भाग है ।
इसके अतिरिक्‍त जो छोटे किसान है उनके पास बहुत कम कृषि योग्य भूमि है ।
वे कृषि से मात्र जीविका यापन ही कर पाते है ।
कृषि एक ऐसा कार्य है जो पूर्णतः प्रकृति पर आधारित है ।
प्राकृतिक प्रकोप जैसे बाढ़ , सूखा आदि के दौरान किसान विवश हो जाता है ।
इन आकस्मिक प्राकृतिक विपदाओं की खेती पर मार , डीजल , उर्वरकों , कीटनाशी व कृषि यन्त्रों के लगातार बढ़ते मूल्य अर्थात् मँहगायी की मार से सबसे ज्यादा लघु या सीमान्त कृषक वर्ग पीड़ित है , परन्तु इनकी समस्यायें पिछले कुछ दशकों से ज्यों - की - त्यों हैं ।
अगर सही दिशा में हमें कृषि उत्पादन बढ़ाना है , तो कृषि समस्याओं पर विशेष ध्यान देना अति आवश्यक है ।
हमारे देश में गेहूँ का उत्पादन सन् 2001-02 में 731 लाख टन है ।
उत्तर प्रदेश देश का प्रथम राज्य है , जहाँ सबसे ज्यादा गेहूँ का उत्पादन हुआ है ।
इसके बाद क्रमशः पंजाब व हरियाणा का स्थान है ।
भारत में कुछ ही ऐसे राज्य है जिनकी कृषि उत्पादकता अधिक है ।
भारत में निम्मलिखित कारणों से कृषि उत्पादकता कम रहती है -
हमारे देश के अधिकांश किसान कम पढ़े - लिखे हैं और धर्म , जाति आदि के बारे में उनका परम्परावादी दृष्‍टिकोण है , जिसके कारण वे आधुनिक तकनीको को अपनाने में सकुचाते हैं ।
हमारे देश में कृषि की दो मुख्य समस्यायें हैं ।
पहली कृषि पर से जनसंख्या के भार को कम किया जाये और दूसरी लोगों को खेती से हटाकर दूसरे उद्योगों में लगाया जाए ।
भारत में ज्यादातर किसान निर्धन है ।
साथ ही कृषि उत्पादन में अधिक समय का लगना , दैवी प्रकोपों का कृषि पर कुप्रभाव और कृषि का मौसमी धन्धा होना आदि अनेक कारणों से उनको पर्याप्‍त मात्रा में वित्त नहीं मिल पाता है ।
वित्त की कमी कृषि को प्रभावित करती है और पैदावार कम होती है ।
कुछ संस्थागत कारण भी पाये गये हैं जो कृषि उत्पादकता में कमी आने हेतु जिम्मेदार हैं ।
जोतों का आकार छोटा होने के कारण कृषि उत्पादन प्रति हेक्टेयर बहुत कम है ।
हमारे यहाँ जोतों का आकार औसतन 1.51 हेक्टेयर है , जबकि अन्य देशों में औसत जोत आकार जैसे 1993 हेक्टेयर आस्ट्रेलिया में , 188 हेक्टेयर से भी कम हैं तथा 32 % जोतें 1 हेक्टेयर से 4 हेक्टेयर तक की हैं ।
कुछ प्रमुख तकनीकी कारणों से भी कृषि उत्पादकता में कमी आयी है ।
यह एक सच्चाई है कि बिना पानी के भूमि पर फसल भली प्रकार से नहीं ली जा सकती है ।
इसी कारण सिंचाई की पर्याप्‍त सुविधायें नहीं होने से कृषि उत्पादन भी प्रभावित होता है ।
हमारे यहाँ कृषि योग्य भूमि का मात्र 33.3 प्रतिशत भाग ही सिंचित है , शेष 66.7 प्रतिशत भाग असिंचित एवं मानसून पर निर्भर है इस वजह से उत्पादकता में कमी आयी है ।
भारत में निम्न कृषि उत्पादकता का एक प्रमुख कारण फसलों की कीड़े - मकोड़े व रोगों से सुरक्षा न कर पाना है ।
कुल खाद्यान्नों का 16 प्रतिशत भाग प्रतिवर्ष कीड़ो - मकोड़ो से नष्‍ट हो जाता है ।
भारत में कृषि उत्पादन के कम होने का महत्त्वपूर्ण कारण यह है , कि हमारे देश के किसान अच्छे उन्नतशील बीजों के कम मात्रा में उपलब्ध होने के कारण उनका उपयोग ठीक ढंग से नहीं कर पाते है ।
दूसरे , भारतीय किसान रुढ़िवादी परम्परा के होने के कारण अच्छी एवं उपयोगी रासायनिक खादों का प्रयोग भी बहुत कम मात्रा में करते है ।
हमारे देश रासायनिक खादों का प्रयोग भी बहुत कम मात्रा में करते है ।
प्राकृतिक कारणों से भी हमारे देश की कृषि उत्पादकता कम हो जाती है ।
भारतीय कृषि प्रकृति पर निर्भर है , विशेष रुप से वर्षा पर , वर्षा अनिश्‍चित , असामयिक व असमान्य होती है , जिससे उत्पादन प्रभावित होता है ।
अधिक वर्षा से खेत की उपजाऊ मिट्टी कटकर नदियों में बह जाती है , जिससे भूमि की उर्वरा शक्‍ति का ह्रास होता है ।
परिणाम स्वरुप कृषि उत्पादन प्रभावित होता है ।
भारत की मिट्टी में भी कुछ दोष पाया जाता है , जिससे उसकी उत्पादकता कम होती है ।
हमारे देश की मिट्टी में नाइट्रोजन की कमी , भूमि का कटाव , पानी का भरना व ऊसर भूमि का आधिक्य आदि दोष पाये जाते हैं ।
भारत जैसे कृषि प्रधान देश में सिंचाई एवं बहुद्देश्यीय नदी घाटी परियोजनाओं का विशेष महत्त्व है ।
कृषि का विकास वहीं सम्भव है जहाँ इसके अनुकूल वातावरण ही अर्थात् मिट्टी , जलवायु व वर्षा आवश्यकता के अनुरुप हो ।
कृषि के क्षेत्र में सिंचाई एक महत्त्वपूर्ण कारक है ।
खेती में कृत्रिम साधनों द्वारा जल पहुँचाना सिंचाई कहलाता है ।
भारत में वर्षा मानसूनी हवाओं द्वारा होती है ।
वर्षा की मात्रा समय तथा स्थान सभी अनिश्‍चित होते हैं ।
अतः वर्षा के आधार पर कृषि में प्रगति करना संभव नहीं है ।
भारत जैसे राष्‍ट्र के लिए जहाँ की सम्पूर्ण अर्थव्यवस्था कृषि निर्भर है ।
उस क्षेत्र में सिंचाई माध्यमों का विशिष्‍ट महत्त्व है ।
भारतीय केन्द्र सरकार ने जल माध्यमों के विकास हेतु कुछ प्रमुख संसाधनों का गठन किया है ।
राष्‍ट्रीय जल विकास परिषद् - इसकी स्थापना जुलाई 1982 में की गई ।
इसका कार्य नदियों को मिलाकर पानी के सदुपयोग की सम्भावनाओं का पता लगाना है ।
ताकि पानी , आधिक्य वाले क्षेत्रों से कमी वाले क्षेत्रों में पहुँचाया जा सके ।
केन्द्रीय जल आयोग - सन् 1985 में स्थापित यह आयोग जल माध्यमों के वृद्धि गणित एक उच्च प्रौद्योगिक संस्था है ।
इस आयोग का कार्य जलसंसाधनों के उपयोग , संरक्षण तथा नियंत्रण हेतु योजनाएं बनाना तथा उन योजनाओं में समन्वय स्थापित कर उनका विकास करना है ।
यह बाढ़ नियंत्रण , सिंचाई तथा जहाजरानी के लिए राज्य सरकारों से विचार - विमर्श कर उन्हें सलाह देता है ।
केन्द्रीय भूमिगत जल बोर्ड - इस बोर्ड की स्थापना 1952 में की गई थी परन्तु 1972 में भारत के भूगर्भ सर्वेक्षण की भूमिगत जल - इकाई को इसके साथ मिलाकर इसका पुनर्गठन कर दिया गया ।
इस बोर्ड का कार्य भूमिगत जल के संबंध में सर्वेक्षण करना , संभावनाओं का पता लगाना , मूल्यांकन करना तथा भूमिगत जल की गुणवत्ता व पद्धति की मानीटरिंग करना है ।
यह बोर्ड पूरे देश में भूमिगत जल के विकास के संबंध में नीति , रणनीति तथा कार्यक्रम बनाता है ।
भारत में कृषि सिंचाई का सबसे अधिक प्रमुख माध्यम नहर है , उत्तर के विशाल मैदान में नहरों द्वारा सर्वाधिक सिंचाई की जाती है ।
उत्तर प्रदेश , पंजाब तथा हरियाणा नहरों द्वारा सिंचाई के प्रमुख क्षेत्र है ।
इन राज्यों में सिंचाई की नहरों का जाल बिछा है ।
इनके अतिरिक्‍त बिहार , राजस्थान तथा पश्‍चिमी बंगाल के कुछ भागों में नहरों द्वारा सिंचाई की जाती है ।
दक्षिणी भारत में डेल्टा क्षेत्रों तथा नदी घाटियों में भी नहरों द्वारा कुछ सिंचाई की जाती है ।
हमारे देश में नहरें मूलतः दो प्रकार की होती है ।
बाढ़ वाली नहरें व बारह मासी नहरें बाढ़ वाली नहरों में सिर्फ वर्षा ऋतु के दौरान ही पानी रहता है और बारहमासी नहरों में वर्षभर पानी रहता है ।
भारत में बारहमासी नहरोम् की संख्या ज्यादा है ।
नहरों द्वारा सिंचाई से निम्नलिखित लाभ हैं -
बाढ़ के अतिरिक्‍त पानी को बहाकर ले जाती है ।
शुष्क प्रदेश में खेती संभव बनाती है ।
यह सिंचाई की स्थायी व्यवस्था है ।
यह भूमि की उर्वरा शक्‍ति को बढ़ाती है ।
समतल मैदानों में शीघ्र व सस्ती दर पर सिंचाई की सुविधा प्रस्तुत करती है ।
यातायात की सुविधा प्राप्‍त की जा सकती है ।
अकाल का भय समाप्‍त हो जाता है ।
नहरों द्वारा सिंचाई से निम्नलिखित हानियाँ भी होती है ।
नहरी क्षेत्रों में मलेरिया फैल जाता है ।
नहरी पानी पर किसानों में झगड़े होते हैं ।
नहरों के टूटने पर निकटवर्ती क्षेत्रों में पानी भर जाता है ।
इनमें आवश्यकतानुसार एवं नियमित रुप से पानी नहीं मिलता है ।
भारत में सिंचाई के लिए कुओं का प्रयोग अत्यन्त प्राचीनकाल से ही होता आ रहा है आज भी यह सिंचाई का सबसे लोकप्रिय साधन है ।
कुएं मुख्य रुप से दो तरह के होते हैं - सतही कुएं तथा उप सतही कुएं या नलकूप ।
इससे निम्नलिखित लाभ हैं -
कम लागत से कुओं को खुदवाया जा सकता है ।
भूमि की उर्वरा शक्‍ति में वृद्धि होती है ।
पानी के मामले में किसान आत्मनिर्भर हो जाता है ।
इससे निम्नलिखित हानियाँ भी है -
सूखा पड़ने पर कुएं भी सूख जाते हैं ।
जहाँ पर जलस्तर नीचा होता है , वहाँ कुआ खुदवाने की अधिक लागत आती है ।
खारा पानी जो अक्सर कुओं में पाया जाता है ।
फसल के लिए हानिकारक होता है ।
नलकूप कृषि सिंचाई का एक महत्त्वपूर्ण माध्यम है , इससे विद्युतशक्‍ति के द्वारा सिंचाई के लिए पानी निकाला जाता है ।
नलकूपों द्वारा की गयी सिंचाई से निम्नलिखित लाभ होते है ।
किसानों का अपना श्रम बच जाता है , तथा उन्हें अधिक पशु भी नहीं रखने पड़ते ।
जिन स्थानों पर नहरों का पानी कम रह जाता है , वहाँ नलकूप नहरों के पूरक के रुप में काम करते हैं ।
नहरों की तुलना में कुओं का पानी अधिक लाभदायक होता है , क्योंकि उसमें कई तत्त्व व रसायन होते हैं , जो भूमि की उवर्रा शाक्‍ति को बनाए रखते हैं ।
इसमें आर्वतक संचालन व्यय कम होता है ।
इससे निश्‍चित व नियमित सिंचाई संभव है ।
यह बड़े पैमाने की खेती के लिए उपयुक्‍त है ।
नलकूपों द्वारा की गयी कृषि सिंचाई के अन्तर्गत एक कमजोरी यह है , कि इस हेतु अत्यधिक वित्त की जरुरत होती है जो निर्धन किसान नहीं कर पाता ।
कृषि विज्ञान व प्रौद्योगिकी संबंधी कई महत्त्वपूर्ण संस्थाएं स्थापित की गई है ।
जो कृषि के विकास हेतु व्यापक स्तर पर कार्य कर रही है ।
भारतीय कृषि अनुसंधान परिषद् - लार्ड इरविन के कार्यकाल ( 1926-1931 ) में लिनलिथगो की अध्यक्षता में सन् 1926 में शाही कृषि आयोग गठित किया गया था ।
आयोग के सिफारिशों के अनुसार कृषि विज्ञान तथा प्रौद्योगिकी की विकास करने के लिए 23 मई , 1929 को ‘इम्पीरियल काउन्सिल ऑफ एग्रीकल्चरल रिसर्च ’ की स्थापना की गई थी ।
स्वतन्त्रता के उपरांत इस काउन्सिल का नाम ‘ भारतीय कृषि अनुसंधान परिषद् ’ कर दिया गया ।
भारतीय कृषि अनुसंधान परिषद् कृषि विज्ञान और प्रौद्योगिकी विकास में संलग्न शीर्षस्थ राष्‍ट्रीय संस्था है ।
भारतीय कृषि अनुसंधान परिषद् , कृषि , पशुपालन और मत्स्यपालन आदि से सम्बद्ध शिक्षा , बोध और इसके अनुप्रयोग का कार्य स्वयं करता है , इसके लिए सहायता देता है , और प्रोत्साहित करता है , तथ इनमें समन्वय स्थापित करता है ।
कृषि विश्‍व विद्यालय का कृषि के विकास में व्यापक योगदान है ।
यहाँ कृषि सम्बन्धी समस्याओं पर शोध कार्य कर उनका निदान किया जाता है ।
कृषि विश्‍वविद्यालय और कालेज कृषि शोध की दृष्‍टि से अत्यन्त महत्त्वपूर्ण है ।
भारत में 1901-05 की अवधि में पुणे , कानपुर , सबौर , नागपुर , कोयम्बटूर और ल्यालपुर ( पाकिस्तान ) में कृषि कालेज स्थापित किये गये ।
तत्पश्‍चात कृषि कालेजों की सशक्‍त श्रृंखला बनी ।
भारत में ज्वाइंट इन्डो - अमेरिकन टीम की सलाह पर सन् 1960 में पंतनगर में प्रथम कृषि विश्‍वविद्यालय की स्थापना हुयी ।
तत्पश्‍चात इनकी संख्या बढ़ी ।
अब भारत में कुल 33 राज्य कृषि विश्‍वविद्यालय , और इम्फाल विश्‍वविद्यालय केन्द्रीय कृषि विश्‍वविद्यालय हैं ।
रबर , काफी और चाय की फसलों से सम्बद्ध शोधकार्य उनके अपने परिषदों द्वारा किया जाता है ।
हरित क्रान्ति के फलस्वरुप खाद्यान्नों के संदर्भ में जो आत्म - निर्भरता प्राप्‍त की जा सकी है , वह मुख्यतः विज्ञान और प्रौद्योगिकी क्षेत्र के सफलता की कहानी है ।
अब दुर्गम क्षेत्रों के कृषक भी कृषि विज्ञान एवं प्रौद्योगिकी के लाभों तथा नवीन और सुधरी हुयी कृषि विधियों के प्रयोग से अवगत हो गए हैं , तथा उनका प्रयोग कर रहे हैं ।
आधुनिक विज्ञान जन्य कृषि निवेशों और प्रौद्योगिकी के प्रयोग से कृषि क्षेत्र में सक्षमता आयी है , और कृषि की मानसून पर निर्भरता कम हुयी है ।
कृषि कार्यों में अब नवीन विधियों और युक्‍तियों का प्रयोग होने के कारण प्राकृतिक प्रकोपों के गहन दुष्परिणामों में कमी हो रही है ।
विज्ञान और प्रौद्योगिकी प्रभाव के कारण प्रति उत्पादन इकाई पर श्रम की अपेक्षाकृत कम मात्रा लगती है ।
यह कहा जा सकता है , कि समान श्रम के प्रयोग से अब अपेक्षाकृत अधिक उत्पादन प्राप्‍त कर सकना संभव हो गया है ।
विज्ञान और प्रौद्योगिकी का कृषि पर दूसरा प्रभाव भूमि बचत करने वाली क्षमता के रुप में दिखाई पड़ता है ।
किसी भूमि इकाई पर किसी फसल या कम से कम कुछ फसलों की अधिक उपज प्राप्‍त की जा सकती है ।
अर्थात् उपज की किसी दी हुयी मात्रा के लिए अब पहले से कम भूमि की आवश्यकता है ।
विज्ञान और प्रौद्योगिकी का तीसरा प्रमुख प्रभाव समय बचत करने की क्षमता के रुप में स्पष्‍ट होता है ।
अब अपेक्षाकृत कम परिपक्वता अवधि वाले बीजों का प्रचलन हो गया है ।
पहले धान , गेहूँ , मूँग , ज्वार , बाजरा के फसलों की परिपक्वता अवधि अधिक थी जिससे इन खेतों में दूसरी फसल लेना कठिन हो जाता था ।
कृषि उत्पादन एवं उत्पादिता पर सकारात्मक प्रभाव हुआ है , जोखिम का तत्व कम हुआ है ।
नवीन कृषि निवेशों का समावेश हुआ , और फसल संरचना में परिवर्तन आया है ।
मृदा प्रकृति की देन है , जिसमें उपस्थित महत्त्वपूर्ण गुण धर्म होते हैं ।
फसल उत्पादन मिट्टी में पाये जाने वाले नत्रजन , फास्फोरस एवं पोटाश तथा घुलनशील लवण आदि से प्रभावित होते हैं ।
मिट्टी में जिस तत्त्व की कमी होती है ।
उसकी अतिरिक्‍त आपूर्ति द्वारा उपज स्तर में वृद्धि की जा सकती है ।
उर्वरकों के विवेकपूर्ण संतुलित तथा कुशल प्रयोग और उनका अधिकतम लाभ उठाने के लिए मृदा परीक्षण एक महत्त्वपूर्ण साधन है ।
उस सम्बन्ध में विज्ञान एवं प्रौद्योगिक की महत्त्वपूर्ण योगदान है , अतः मृदा परीक्षण कृषि विकास की किसी योजना का अत्यन्त प्रमुख तत्त्व है ।
देश में 454 मृदा परीक्षण प्रयोगशालयें हैं , जिनमें से 106 चल प्रयोगशालायें हैं ।
भारत में विभिन्न क्षेत्रों में 454 मृदा परीक्षण शोध संस्थाएं स्थापित की गयी हैं 106 चल शोध संस्थाएं है ।
इस समय विज्ञान व प्रौद्योगिकी भू-जल स्‍त्रोता का सर्वेक्षण करने का एक सशक्‍त माध्यम बन गया है ।
इसके प्रयोग से यह कार्य काफी आसानी पूर्वक किया जा सकता है ।
उपग्रहों द्वारा भेजे गए आंकड़ों और चित्रों को देखकर भूमिगत जल का पता लगाने की तकनीक का विकास कर लिया गया है ।
अंतरिक्ष विभाग ने उपग्रहों द्वारा लिए चित्रों की सहायता से सम्पूर्ण देश का जल विज्ञान मानचित्र तैयार कर लिया गया है ।
जैव प्रौद्योगिकी की सहायता से पौधों में लाभकारी तथा रोग प्रतिरोधक ‘जीन ’ प्रवेश कराये जा सकते हैं ।
लाभकारी ‘जीन ’ का प्रवेश कराकर पौधों को लवणयुक्‍त व सूखाग्रस्त तथा अन्य विषम परिस्थितियों में उगने योग्य बनाया जा सकता है ।
जैव प्रौद्योगिकी में आनुवांशिक अभियान्त्रिकी द्वारा जीन की संरचना क इच्छानुसार परिवर्तित किया जा सकता है ।
कृषि विकास के अलावा पशुधन विकास में इसका अत्यधिक योगदान है ।
भारतीय पशुओं में गाय और भैंस की संख्या विश्‍व में सर्वाधिक है , परन्तु उनकी उत्पादकता अत्यन्त कम है ।
नस्ल सुधार के संदर्भ में अब तक जो कार्य हुआ है ।
वह विदेशी जाति के पशुओं से संकर नस्ल सुधार के प्रति विशिष्‍ट सम्भावनायें उत्पन्न कर दिया है ।
जैव प्रौद्योगिकी ने भ्रूण परिवर्तन की दिशा में अच्छे परिणामों का प्रदर्शन किया है ।
इसके द्वारा विश्‍व के विकसित देशों के अनुरुप पशुधन को विकसित करने में सहायता मिलेगी ।
इस समय दलहन व मोटे अनाज वाली फसलों का उत्पादन बढ़ाने के लिए यह आवश्यक है कि इस दिशा में वैज्ञानिक शोध व तकनीकी का प्रयोग किया जाए ।
इसी प्रकार विभिन्न स्थानों की परिस्थितियों के अनुरुप बीजों का विकास किया जाना चाहिए ।
शुष्क कृषिक्षेत्रों की कृषि को सक्षम बनाने के लिए भी प्रयास किया जाना चाहिए ।
कृषि विकास के लिए अब उन वैज्ञानिक विधियों के विकास की आवश्यकता है , जो संसाधनों और कृषि आगतों का संरक्षण करे ।
इसके द्वारा कृषि आगतों की कम मात्रा से अधिक उत्पादन प्राप्‍त किया जा सकेगा ।
विज्ञान और प्रौद्योगिकी के सक्षम प्रयोग से निर्विवाद रुप में कृषि में सुधार आया है ।
परन्तु इसके ऋणात्मक बिन्दुओं पर भी ध्यान दिये जाने की आवश्यकता है ।
नवीन प्रौद्योगिकी पोषित कृषि कार्यों में महिलाओं का समावेश कम होता जा रहा है ।
विभिन्न कृषि कार्य जो आज के पहले महिलाओं एवं पुरुषों द्वारा किये जाते थे , आज उन्हीं कार्यों को करने के लिए विभिन्न प्रकार के कृषि उपकरणों से किया जा रहा है ।
जिसका परिणाम श्रमिक महिलाओं व पुरुषों पर अत्यधिक पड़ रहा है , और उनके कार्य के अवसर खत्म होते जा रहे हैं ।
विभिन्न कीटनाशक दवाइयों का बढ़ता प्रयोग भी हानिकारक प्रभाव उत्पन्न कर रहा है ।
इन दवाइयों का कुछ अंश अनाजों में अवशोषित हो जाता है ।
इसका मनुष्यों के स्वास्थ्य पर खराब असर पड़ रहा है ।
आज के दौर में भारत की अधिकतर ग्रामीण आबादी तथा खेती में संलग्न परिवार सहकारिता आन्दोलन के साथ आकर खड़े हो गये हैं ।
गुजरातमहाराष्‍ट्र , केरल और तमिलनाडु जैसे राज्यों में तो लगभग सभी गाँवों में सहकारी आन्दोलन का प्रसार हो गया है ।
सहकारी समितियों के माध्यम से न केवल कृषि उत्पादन के लिये ऋण प्रदान किये जाते है , बल्कि ये अन्य बहुत - सी सुविधायें भी उपलब्ध कराती है ।
निम्नलिखित सुझाओं पर ध्यान देकर सहकारी आन्दोलन को सफल बनाया जा सकता हैं -
निजी कोषों के निर्माण व वृद्धि के साथ प्रबन्धन पर जोर दिया जाये ।
सहकारी समितियों की संख्या वृद्धि पर जोर देने के बजाय समितियों के गुणात्मक पक्ष पर अधिक ध्यान देना आवश्यक है ।
सहकारी शिक्षा व प्रशिक्षण के व्यापक कार्यक्रम चलाये जायें ।
निजी स्वार्थ की भावनाओं को दूर करके ईमानदार , विवेकशील व कठोर परिश्रमी नेतृत्व तैयार किये जायें ।
सहकारिता के सिद्धान्तों का कड़ाई व सजगतापूर्वक पालन किया जाये ।
महिलाओं में आन्दोलन के प्रति दिलचस्पी पैदा की जाये ताकि वे भी सहकारिता के विकास में भरपूर योगदान कर सकें ।
कृषि साख मुख्यतः उत्पादक कार्यों के लिये दिया जाये तथा कुछ ऋण अनुत्पादक कार्यों के लिये भी दिया जाये ।
सहकारिता कानूनों की जटिलता कम करने के लिये इनके पुनर्मूल्यांकन की तीव्र आवश्यकता है ।
सहकारिता आन्दोलन को सरकारी हस्तक्षेप से मुक्‍त किया जाये ।
सहकारी आन्दोलन के विकास के लिये समुचित नियोजन करना चाहिये ।
विभिन्न राज्यों में सहकारिता के विकास तथा कार्यों में असन्तुलन की स्थिति को दूर करना चाहिये ।
आन्दोलन का विस्तार ग्रामीण क्षेत्रों तथा आदिवासी क्षेत्रों तक किया जाये ।
सरकारी संगठनों को चाहिये कि वे सहकारी विपणन , उपभोक्‍ता समितियों निर्यात और आयात व्यापार संगठनों के साथ सहयोगी वृति अपनायें ।
समय-समय पर राष्‍ट्रीय एवम् प्रान्तीय सरकारों ने कृषि विपणन दे दोषों की जानकारी प्राप्‍त करके उनके निवारण के लिये कदम उठाये हैं ।
सर्वप्रथम शाही कृषि आयोग ने सन् 1928 में विपणन प्रणाली में सुधार के लिये जो प्रमुख परामर्श दिये गये हैं वे इस प्रकार हैं -
प्रशिक्षित कुशल विपणन अधिकारियों की नियुक्‍ति ।
विभिन्न कृषि उत्पादों का विपणन सर्वेक्षण कराना ।
विनियमित मंडियों की स्थापना ।
सबसे पहले कृषि विपणन बाधाओं से छुटकारा पाने के लिए किसानों को यह चाहिए कि वे अपनी सहकारी विपणन समितियाँ संगठित करें ।
समितियाँ कृषकों को व्यापारियों के शोषण से बचाती है , मध्यस्थों के एकाधिपत्य को कम करती हैं और किसानों की सौदेबाजी की शक्‍ति बढ़ाती हैं ।
वे कृषि उत्पादों के एकत्रीकरण , संग्रहण परिवहन श्रेणीकरण तथा प्रक्रिया की सुविधायें उपलब्ध करती है ।
भारतीय प्रशासन के द्वारा जनवरी सन् 1935 में विपणन एवं निरीक्षण निदेशालय की स्थापना किया गया ।
इस निदेशालय की स्थापना के लिए सन् 1928 में शाही कृषि कमीशन और सन् 1931 में केन्द्रीय बैंकिंग जाँच समिति ने संस्तुति की थी ।
जुलाई 1958 से निदेशालय का कार्यालय नागपुर से लेकर फरीदाबाद में स्थानान्तरित कर दिया जाता है ।
इस समय यह ग्रामीण पुनर्निर्माण मन्त्रालय के अन्तर्गत विपणन एवं निरीक्षण निदेशालय के रुप में कार्यरत है ।
भारत में कृषि उत्पादनों के आधार पर यातायात की सुविधाओं का विकास किया जाना परम आवश्यक है ताकि कम खर्च पर उत्पाद सामग्री को आवागम किया जा सके ।
तभी कृषि विपणन व्यय को कम करना सम्भव होगा ।
दूसरा जिस पर ध्यान देना चाहिये वह है ग्रामीण क्षेत्रों में प्रत्येक ऋतु में काम देने वाली सड़कों के निर्माण तथा गाँव और शहर को जोड़ने वाली सड़कों में प्रगति का तेज दौर चलाना चाहिये ।
साथ ही पर्याप्‍त संख्या में रबड़ टायर वाली हल्की बैलगाड़ियों तथा पैट्रोल या डीजल चालित ट्रकों का प्रबन्ध भी आवश्यक प्रतीत होता है ।
इस वैज्ञानिक युग में बैलगाड़ियों की महत्ता कम नही हुई है ।
बैलगाड़ियों पर अधिकांश कृषि विपणन टिका हुआ है ।
द्वितीय पंचवर्षीय योजना में कृषि उत्पादों के मूल्य परिवर्तनों की सूचना की सुविधा उपलब्ध कराने के लिये एक अखिल भारतीय बाजार सेवा की व्यवस्था की गयी है ।
आकाशवाणी से प्रतिदिन मंडियों के कृषि उत्पादों के भाव प्रसारित होते हैं ।
दैनिक व साप्‍ताहिक , मासिक पत्रों में बाजार समीक्षा प्रकाशित की जाती है ।
इसके लिये ग्राम पंचायतों में रेडियों और दूरदर्शन की व्यवस्था की गई है ।
विभिन्न मंडियों के दैनिक व्यापार के आँकड़े एकत्रित किये जाते हैं और उनका प्रकाशन किया जाता है ।
भारतीय कृषि मजदूरों की स्थिति काफी दयनीय है ।
इन मजदूरों की न्यूनतम मजदूरी होने के कारण इनका जीवन स्तर काफी निम्न है ।
ये लोग सुबह से लेकर शाम तक खेतों में काम करके दो वक्‍त के रोटी का इन्तजाम करते हैं ।
इनके सामने विभिन्न प्रकार की समस्याएं व्याप्‍त हैं ।
कृषि मजदूर गन्दगी व कीचड़ में दिन बिताता है ।
वह भूखे पेट कार्य करता है और उसे आँधी और धूप में आराम का ज्ञान नहीं है ।
वह हमारे लिए चावल उत्पन्न करता है , परन्तु खुद भूखा रहता है ।
वह हमारी दुधारु गायों को खिलाता है , परन्तु उसे काँजी व पानी के अतिरिक्‍त कभी कुछ नहीं मिलता ।
वह हमारे गोदामों को आनाजों से भरता है , परन्तु वर्ष भर प्रतिदिन का राशन माँगता है ।
वह उनके लिए निरन्तर लकड़ी काटता है और पानी भरता है ।
जो उसके श्रम पर अमीर हुए है ।
उसकी दशा दिल दहलाने वाली एक शोचनीय कहानी है ।
गाँवों में सहायक घरेलू उद्योग धंधों का अभाव है ।
यदि बाढ़ , अकाल आदि के कारण फसल नष्‍ट हो जाए , तो कृषि श्रमिकों को जीवन - निर्वाह करना भी कठिन हो जाता है ।
भारत में अधिकतर मजदूर निम्न वर्ग होते हैं जिनका सदियों से शोषण किया गया है ।
इस कारण इनका सामाजिक स्तर नीचा रहता है ।
नियोजन काल के दौरान कृषि के क्षेत्र में तकनीकी का व्यापक विकास हुआ कृषि में मशीनों का प्रयोग बढ़ जाने के कारण अशिक्षित कृषि श्रमिकों में भारी मात्रा में बेरोजगारी बढ़ रही है , जो उनकी एक गंभीर समस्या है ।
आवास समस्या - भूमिहीन श्रमिकों का अपना निजी मकान नहीं होता है ।
वे भू - स्वामी की अनुमति से उसकी बेकार भूमि पर झोपड़ी बना कर रहते हैं ।
इसके बदले में उन्हें भू - स्वामी के यहाँ बेगार करनी पड़ती है ।
एक ही झोपड़ी में अनेक व्यक्‍तियों के रहने से शारीरिक , सामाजिक , नैतिक व धार्मिक मर्यादा समाप्‍त हो जाती है ।
संगठन का अभाव - भारतीय कृषि मजदूरों का कोई विशेष संगठन नहीं है ।
इसलिए भू - स्वामियों से अपनी मजदूरी आदि के संबंध में सौदा करने में असमर्थ रहते हैं ।
मौसमी रोजगार - कृषि श्रमिक को पूरे साल लगातार काम नहीं मिल पाता है ।
द्वितीय कृषि जाँच समिति के अनुसार एक अस्थायी पुरुष श्रमिक को वर्ष में औसतन 197 दिन काम मिलता हैं , जिसमें 40 दिन वह अपना काम करता है , और 128 दिन बेकार रहता है , इसी प्रकार बालकों को वर्ष में 204 दिन , स्‍त्रियों को 141 दिन रोजगार प्राप्‍त होता है ।
अतः उसकी वार्षिक आय का औसत कम रहता है ।
मजदूरी का निम्न स्तर - भारतीय मजदूरों की मजदूरी के स्तर औद्योगिक श्रमिकों की मजदूरी से बहुत कम है ।
इसके दो कारण हैं : भूमिहीन मजदूरों की संख्या में वृद्धि एवं ग्रामीण क्षेत्रों में गैर - कृषि व्यवसायों का अभाव ।
कम मजदूरी का उसके स्वास्थ्य और कार्यक्षमता पर बुरा अभाव पड़ता है ।
ऋणग्रस्तता - आवश्यकता अनुसार आय न हो पाने कारण श्रमिक पर ऋण का भार बढ़ता जा रहा है ।
ऋणग्रस्तता के कारण भू - स्वामी के साथ मजदूरी के लिए वह सौदेबाजी में संकोच करता हैं ।
श्रमिक जीवन भर भू - स्वामी के यहाँ मजदूरी करने के बाद भी ऋणमुक्‍त नहीं होते ।
बाल श्रम व नारी श्रम का शोषण - अपनी जरुरतों को पूरा करने के लिये मजदूरों की औरतें व बच्चे भी मजबूरन कार्य करते हैं ।
स्‍त्री व बाल श्रमिकों से अधिक घण्टे काम कराकर उन्हें कम मजदूरी दी जाती है ।
अतः बाल श्रम व स्‍त्री श्रम का शोषण कृषि क्षेत्र की प्रमुख समस्या है ।
कृषि श्रमिकों की आर्थिक तथा सामाजिक स्थिति सुधारने के लिए निम्न सुझाव दिए जा सकते हैं -
सहकारी समितियों की स्थापना - भूमिहीन मजदूरों की सहकारी समितियाँ बनाई जाएं और वे ऐसे कार्य करें जिनमें मजदूरों को रोज़गार मिल सके , जैसे दुग्धशाला उद्योग , शहद की मक्खी पालने का उद्योग ।
इन सब से इनकी आर्थिक स्थिति को सुधारा जा सकता है ।
न्यूनतम मजदूरी - कृषि श्रमिकों की आय में वृद्धि लाने के लिए सभी राज्यों में न्यूनतम मजदूरी निश्‍चित कर दी जाये , केन्द्र सरकार ने सन् 1984 में न्यूनतम मजदूरी अधिनियम पास करके कृषि मजदूरी को ऊँचा उठाने में कई कदम उठाए हैं ।
न्यूनतम मजदूरी निश्‍चित कर दी गई है ।
निगम की व्यवस्था - योजना आयोग द्वारा संस्तुति की गई है कि जहाँ कृषि श्रमिक काम करते हैं वहीं उनके लिए सस्ते - हवादार कम लागत के रिहायशी मकान बनाने चाहिए ।
कृषि कला में उन्नति - उत्तम बीज व खाद का प्रबंध हो , सिंचाई के साधनों को प्रासर हो , यातायात के साधन का विकास हो , बेकार व बंजर भूमि को खेती योग्य बनाया जाये ।
उपज की बिक्री में सुधार किया जाए , तथा खेतों की चकबन्दी हो , और खेतों को आर्थिक जोत के योग्य बनाया जाए , पशु धन की दशा में सुधार हो और किसानों को सस्ते ब्याज की दर पर पूँजी उपलब्ध कराई जाये ।
लघु व कुटीर उद्योगों का विकास - लुप्‍त हो रहे देश के कुटीर उद्योगों का पुनः विकास करने की आवश्यकता है ।
जिससे बहुत से बेरोजगार लोगों का काम मिल सके ।
रोजगार कार्यालयों की गाँवों में स्थापना - अभी तक जो रोजगार कार्यालय हैं , वे शहरों में हैं ।
उनका लाभ केवल पढ़े - लिखे लोग उठा रहे हैं ।
यदि ऐसे कार्यालय गाँवों में भी स्थापित हो जाएं , तो मजदूरों को काम दिलाने में सहायक सिद्ध हो सकते हैं ।
इसलिये इस तरफ ध्यान दिया जाना चाहिए ।
स्वतंत्रता के उपरान्त भारतीय प्रशासन द्वारा मजदूरों की स्थिति को सुधारने के लिए विभिन्न प्रकार के प्रयास किये गये , जो निम्नवत हैं -
भूमि का वितरण - सरकार द्वारा इस प्रयास पर बल दिया गया है कि भूमि सुधारों जैसे खेतों की उच्चतम सीमा के फलस्वरुप जो भूमि प्राप्‍त होगी , अर्थात् जिस बेकार और बंजर भूमि को खेती योग्य बनाया जाएगा , वह कृषि श्रमिकों में ही बाँटी जाए ।
अभी तक इन्हें 69 लाख हैक्टयर बंजर भूमि प्राप्‍त हो चुकी है ।
भूमि की उच्चतम सीमा के फलस्वरुप प्राप्‍त होने वाली 5.6 लाख हेक्टेयर भूमि का वितरण भी कृषि श्रमिकों में ही किया गया है ।
दासता का उन्मूलन - भारतीय संविधान के कृषि श्रमिकों की दासता का उन्मूलन कर दिया है ।
कृषि श्रमिकों की अवस्था सुधारने और उन्हें स्वतंत्रतापूर्वक जीवन व्यतीत करने हेतु सहयोग प्रदान किया जा रहा है ।
सन् 1976 में बन्धक श्रम प्रणाली कानून पास किया गया है ।
जिससे देश बन्धक मजदूरी की समस्या से मुक्‍त हो गया है ।
भूदान आन्दोलन - आचार्य विनोवा भावे ने 1951 में भूमिहीन कृषि श्रमिकों के लिए भूदान आन्दोलन शुरु किया था ।
इस आन्दोलन का उद्देश्य भूमिपतियों से उनकी इच्छानुसार भूमि लेकर कृषि श्रमिकों में बाँट देना है ।
इस आन्दोलन के फलस्वरुप लगभग 68 लाख एकड़ भूमि इकठ्ठी की गई है , जिसमें से 15 लाख एकड़ भूमिहीन कृषकों को वितरित किया गया है ।
ग्रामीण औद्योगिकीकरण - योजनाओं में ग्रामीण औद्योगिकीकरण को भी काफी महत्त्व दिया गया है ।
जो आज की स्थिति में आवश्यक भी है ।
गाँवों में कुटीर उद्योगों की स्थापना के लिए सहायता दी जाती है ।
कई विकास खण्डों में ग्रामीण औद्योगिक बस्तियाँ बनाई गई है ।
इनके फलस्वरुप कृषि श्रमिकों को रोजगार के अधिक अवसर मिल जाते हैं , और खेती पर निर्भरता कम हो जाती है ।
बुनियादी साख समितियाँ सन् 1954 में सम्पूर्ण ग्रामीण साख के मात्र 3 प्रतिशत भाग को ही पूरा कर रही थीं , इसके पश्‍चात् सन् 1969 तक सहकारी समितियों की ग्रामीण साख में भागीदारी बढ़कर 25 % हो गयी और 1985 तक यह 40 प्रतिशत तक हो गयी ।
स्पष्‍ट है कि अभी भी महाजनों का ग्रामीण साख व्यवस्था में महत्व काफी हद तक बना हुआ है ।
प्राथमिक कृषि साख समितियों के अधिकांश दोषों का कारण है ।
अकुशल प्रबन्ध समितियों के प्रबन्धक मंडल को सहकारिता के सिद्धान्तों का ज्ञान ही नहीं होता ।
निहित स्वार्थों के प्रभुत्व पर कोई अंकुश न होने से यह शोषक वर्ग पनपता जाता है और अपना प्रभाव जमाए रहता है ।
समितियों के निरीक्षण और अंकेक्षण के कार्य पर्याप्‍त व संतोषजनक नहीं होते ।
कमजोर वर्ग के किसान प्रायः उपेक्षित ही रहे हैं ।
समितियों के सदस्यों में मितवययिता तथा बचत की भावना का विकास नही हुआ है ।
ऋणों का उपयोग उत्पादक कार्यों में बहुत कम किया जाता है , जो ऋणों पर निगरानी न रखने का दुष्परिणाम है ।
साख संस्थाओं में समन्वय का अभाव है ।
सरकारी संस्थाओं और व्यापारिक बैंकों की कार्यप्रणाली में प्रतिद्वन्द्विता की आंशका बढ़ती जा रही है , जबकि दोनों संस्थाओं में तालमेल स्थापित रहना नितान्त आवश्यक है ।
समितियों का विकास विभिन्न राज्यों में असमान रुप से हुआ है ।
प्रदत्त ऋण अपर्याप्‍त हैं ।
ऋण आवश्यकताओं को देखते हुये ऋण राशि न्यूनतम साख आवश्यकताओं से भी कम हैं ।
अतः शोषक महाजनों पर कृषकों की निर्भरता बनी हुई है ।
अधिकांश समितियों द्वारा अपनायी गयी ऋण नीति दूषित है ।
समितियों ने न तो फसल ऋण प्रणाली को अपनाया है और न ऋण नीति को उदार और व्यावहारिक बनाया है ।
भूमि की जमानत पर ऋण देने का प्रचलन अपनी जड़े जमाये है ।
ऋण वितरण में अनाश्यक विलम्ब होता है ।
कृषि साख और विपणन कार्य प्रणाली में समन्वय का अभाव है ।
केन्द्रीय तथा राज्य सहकारी बैंकों का पुनर्गठन तेजी से किया जाये तथा कमजोर समितियों को समाप्‍त कर दिया जाये ।
समितियाँ निक्षेपों को गतिशील बनाने पर अधिक बल दें ।
ऋण प्रणाली में सुधार किया जाये ।
ऋण वसूली उपज के रुप में करने की व्यवस्था रहे तथा फसल प्रणाली अपनायी जाये ।
ऋणों का उपयोग उत्पादक कार्यों में किया जाये , इस पर निगरानी रखी जाये ।
सहकारी समितियों के निजी कोषों को मजबूत बनाया जाये ।
साख को उत्पादन और विपणन कार्यों से जोड़ा जाये ।
समितियों में कार्यकर्ता प्रबन्धक मण्डल आदि को भली - भाँति शिक्षित व प्रशिक्षित किया जाये ।
सहकारी साख समितियों और व्यापारिक बैंकों में पारस्परिक समन्वय स्थापित किया जाये ।
सुरक्षित कोष में पर्याप्‍त वृद्धि की तीव्र आवश्यकता पर बल दिया जाये ।
ये समितियाँ शनैः शनैः ग्रामीण बैंकों के रुप में विकसित की जायें ताकि वे कृषकों और गैर - कृषकों दोनों को विभिन्न प्रकार की बैंकिंग सेवायें उपलब्ध कराने लगे ।
अवधिपार ऋण को कम करने के लिये निरन्तर गंभीर प्रयास करने होंगे ।
इसके लिये उत्पादक ऋणों तथा सीख को विपणन से जोड़ने और उत्पाद के रुप में ऋण वसूली की व्यवस्था करना प्रभावी उपाय हो सकता है ।
महाजनों तथा अन्य निहित स्वार्थी तत्वों को समितियों का सदस्य किसी भी दशा में न बनने दिया जाये तथा विवेकशील नेतृत्व को समुचित अवसर दिये जायें ।
छोटे व दुर्बल वर्ग के कृषक सदस्यों को प्रोत्साहित किया जाये ताकि उन्हें बेहतर ढंग से सेवा प्रदान की जा सके ।
किसानों को नवीन और उत्तम प्रकार के साधन प्रदान किये जाए , उपभोक्‍ता सामग्रियो की सस्ती दर पर नियमित आपूर्ति की जाये ।
ऋण प्रणाली सरल , उपयोगी तथा कम से कम समय में चालू की जा सकने वाली हो ।
अक्टूबर 1985 में सहकारी संस्थाओं और कृषि ऋण की समस्याओं पर विचार विमर्श करने के लिये केन्द्रीय कृषि मन्त्री की अध्यक्षता में एक सम्मेलन हुआ था ।
इसमें विशेष कार्यक्रमों तथा कमजोर वर्गों के लिये ऋण प्रबन्ध , सहकारी संस्थाओं में ऋण सम्बन्धी अपराधों पर विचार-विमर्श किया गया ।
महत्वपूर्ण संकल्पों में प्राथमिक कृशि ऋण समितियों को सुदृढ़ बनाने , जानबूझ कर ऋण न लौटाने वालों के विरुद्ध कठोर कार्यवाही करने और सहकारी संस्थाओं में आंकड़ों के कम्प्यूटराइजेशन शामिल थे ।
फसल ऋण प्रणाली का मूलभूत उद्देश्य कृषि साख को उत्पादन कार्यों के लिये प्रयोग करना है , इस उद्देश्य की पूर्ति के लिये जिन तीन बातों पर जोर दिया गया था वे हैं 1 . साख समितियाँ साख के प्रयोग की समुचित जाँच करेगी 2 . जरुरतमन्दों की ऋण वापसी की क्षमता का सही मूल्यांकन करके ही फसल प्रणाली के आधार पर ऋण देंगी तथा 3 . ऋणों को देय तिथियों पर वसूलने की भरपूर चेष्‍टा करेंगी ।
इस नये कार्यक्रम को खाद्य कृषि समाज विकास तथा सहकारिता मन्त्रालय द्वारा सन् 1964 में बनाकर प्रस्तुत किया गया था ।
रिजर्व बैंक ऑफ इण्डिया के परामर्श पर उसे राज्य सरकारों के पास उसी वर्ष भेज दिया गया था ।
उद्देश्य की पूर्ति के लिये यह निर्देश दिया गया कि कृषकों को ऋण उनकी उत्पादन सम्बन्धी जरुरतों को आंकते हुये नकद तथा जिन्स दोनों रुप में दिये जाये ।
फसल ऋण पद्धति या प्रणाली की प्रमुख विशेषताओं को निम्नलिखित पंक्‍तियों में स्पष्‍ट किया जा सकता है -
अल्पकालीन साख के लिये उत्पादक आवश्यकताओं तथा उत्पादक प्रयोग पर बल दिया जाता है ।
यथार्थ किसान को कर्ज या जन्टण फसल की योग्यता या क्षमता के अनुसार प्रदान किया जाता है ।
उनकी सम्पति की प्रतिभूति के आधार पर नहीं ।
अच्छे तथा नवीनतम कृषि आदानों की पुर्ति नियमित और सुनिश्‍चित की जाती है ।
कृषि साख को फसल के विपणन से सम्बद्ध कर दिया जाता है ।
कृषक को लिखित रुप में वचनबद्ध कर लिया जाता है कि वह अपनी फसल निर्दिष्‍ट विपणन समिति के माध्यम से ही बेचेगा तथा विक्रय मूल्य में से ऋण राशि की कटौती उसे स्वीकार्य होगी ।
अधिकांश ऋण कृषि-आदानों के रुप में दिये जाते हैं ।
फसल बोने के पूर्व ऋण दिया जाता है तथा फसल कटने पर वसूल कर लिया जाता है ।
फसल ऋण पद्धति को लागू करने में निम्नलिखित समस्यायें उत्पन्न होती है -
सामान्य साख वितरण की तैयारी प्रत्येक सदस्य के लिये उनके उत्पादन कार्यक्रमानुसार नहीं की गयी ।
सदस्यों ने ऋण वापसी की क्षमता से कहीं अधिक ऋण ले लिया , क्योंकि अधिकतम मान न्यूनतम बनकर रह गया ।
वित्तीय मान का निर्धारण क्षेत्र की फसलों के लिये अलग - अलग नहीं किये जा सके हैं ।
कृषकों की दिलचस्पी नकद ऋण में अधिक है , कृषि आदानों के रुप में वे ऋण लेना कम पसन्द करते हैं ।
ऋणों का भुगतान अधिकतर उपज की बिक्री से नहीं किया जाता ।
