जलवायु क्या है- जल और वायु दो शब्दो से मिलकर जलवायु शब्द बना है।
उर्दू में इसे आबहवा कहते हैं।
जल या आब का अर्थ पानी हुआ और वायु या हवा का अर्थ स्पष्ट है हवा।
अर्थात पानी हवा को लेकर जलवायु शब्द का निर्माण हुआ है।
पानी का अर्थ यहां वर्षा से है और हवा का अर्थ उन हवाओं से हैं जो हमारे चारों ओर के वातावरण को प्रभावित करती हैं।
कभी हमारे चारों ओर नमी और कभी गर्मी उत्पन्न करती हैं।
वर्षा भी कुछ-कुछ यही कार्य करती है।
इससे यह निष्कर्ष निकला कि हमें गर्मी या ठण्डक देने वाली कोई वस्तु है।
इन दोनों का अनुभव हम स्वंय करते हैं।
लेकिन कुछ ऐसे भी परिवर्तन हैं जिनका अनुभव हम स्वयं करते हैं।
लेकिन कुछ ऐसे भी परिवर्तन हैं जिनका अनुभव हम नहीं कर पाते।
इन्हीं सारी वस्तुओं को जलवायु कहते हैं।
अर्थात किसी स्थान की गर्मी, सर्दी, नमी और वर्षा का मिला-जुला प्रभाव जलवायु कहलाता है।
मौसम का खेती-बारी से गहरा सम्बंध है।
फसलों की सफलता और असफलता इसी पर निर्भर करती है।
अकस्मात मौसम के परिवर्तन से खेती को कभी-कभी बहुत बड़ी हानि पहुंच जाती है।
जाड़े के दिनों में लगातार तीन-चार दिनों तक बदली लगी रहने से फसल पर रोगों के आक्रमण का भय रहता है।
अधिकतर गेरुई का रोग हो जाता है, जिसके फलस्वरूप पौधे का बढ़ाव रुक जाता है।
पाला पड़ने या अचानक वर्षा होने से फसलें विनष्ट हो जाया करती हैं।
कहने का तात्पर्य यह है कि खेत की जुताई, गुड़ाई बोआई, निकाई, सिंचाई, कटाई आदि से लेकर जब तक अन्न घर में न पहुंच जाय, उस पर मौसम का प्रभाव पड़ सकता है।
अत: एक सफल किसान को मौसम की पहचान करके ही अपना काम करना आवश्यक होता है।
यदि आकाश में बादल नहीं घिरे हैं, पोली पड़ने लगती हैं और अन्त में मुर्झा कर सूख जाती हैं।
फसलें एक निश्चित नमी की मात्रा ही सहन कर सकती हैं।
अचानक यदि यह नमी समाप्त हो जाती है और पौधे में पानी की मात्रा बिल्कुल ही नहीं रहती तो उनमें आहार बनने की क्रिया बन्द हो जाती है।
जड़े सूख कर टूट जाती है और फसल विनष्ट हो जाती है।
अधिक नमी के बढ़ जाने पर भी फसलों का बढ़ाव रुक जाता है।
तापक्रम गिरने से पौधों की पत्तियों पर अधिक प्रभाव पड़ता है।
उनकी नसें काम करना बंद कर देती हैं।
फसल ऋतुओं के अनुसार ही बोई जाती हैं ।
उन ऋतुओं में मौसम का ज्ञान जरूरी होता है।
ऋतुएँ 6 मानी गई हैं।
प्रत्येक का समय दो मास का होता है।
हमारा वर्ष चैत्र से प्रारम्भ होता है जबकि सर्दी का अन्त होने लगता है और ग्रीष्म का आगमन होता है।
हमारे देश के मौदानी भागों में इन ऋतुओं को पहचान सरलतापूर्वक हो सकती है।
परंतु इसी देश में कुछ ऐसे भाग हैं जहाँ वर्ष के आठ महीने कड़ाके का जाड़ा पड़ता है तो कहीं आठ महीने गर्मी।
कहीं 500 इंच तक बर्ष भर में पानी बरस जाता है तो राजपूताने जैसे स्थान में कभी-कभी 5 इंचका भी औसत नहीं होता।
हमारा देश काफी विशाल है, कर्क रेखा इसके मध्य से होकर गुजरती है, जिसके तीन ओर समुद्र है और यह मानसूनी हवाओं के मार्ग में पड़ता है।
अत: यहाँ की जलवायु स्थान-स्थान पर भिन्न हो जाती है।
कारण यह है कि कर्क रेखा पर सूर्य की किरणें तिरछी पड़ती हैं।
वर्ष के चार महीने सूर्य सिर पर चमकता है।
इससे गर्मी की मात्रा इन दिनों बढ़ जाती है; परंतु जब सूर्य मकर रेखा पर चला जाता है तो यहां गर्मी का प्रभाव बहुत कम हो जाता है और सर्दी पड़ने लगती है।
जो स्थान भूमध्य रेखा से जितना निकट होगा वहां गर्मी की मात्रा उतनी ही अधिक होगी और जाड़ा कम पड़ेगा तथा वर्षा काफी होगी।
परन्तु भूमध्य रेखा से ज्यों-ज्यों हम दूर चलते जायेंगे स्थिति ठीक विपरीत होती जायेगी।
अर्थात सर्दी अधिक, गर्मी कम और वर्षा औसत दर्जे की होगी।
यहां तक जब हम धुव पर पहुंच जायेंगे तो साल भर सर्दी ही मिलेगी और कभी-कभी बर्फ की बर्षा हो जाया करेगी।
सूर्य यदा-कदा दिखलाई देगा।
यदि स्थान मानसूनी हवाओं के मार्ग में पड़ता है तो वहां पानी का बरसना सम्भव ही है पर मार्ग में न होने से वह स्थान बंजर और मरुस्थल हो जाता है।
राजपूताना न तो बंगाल की खाड़ी से उठी हुई मानसून के रास्ते में ही पड़ता है और न अरब सागरीय मानसून के ही।
फलत: वह सूखा का सूखा रह जाता है।
समतल मैदान में जलवायु का सम होना आवश्यक ही है।
हमारा देश 8°और 30° अक्षाश उत्तर के मध्य स्थित है।
इसके विचार से हमारे यहां की जलवायु उष्ण होनी चाहिए परन्तु ऐसा नहीं है।
इसका कारण यहां की भूमि की बनावट है।
भूमि की बनावट भिन्न होने के कारण भिन्न-भिन्न स्थानों की जलवायु भिन्न है।
हां मैदानों की जलवायु अवश्य ही कुछ मिलती-जुलती है।
यदि फसलों को आवश्यकतानुसार उचित समय पर पानी मिल जाता है तो उपज अच्छी होती है।
परन्तु प्राय: ऐसा देखा जाता है कि किसी वर्ष अतिवृष्टि, किसी वर्ष अनावृष्टि तो किसी वर्ष असमय वृष्टि का प्रकोप बराबर होता रहता है।
इससे फसल काफी क्षतिग्रस्त हो जाती है।
ये तीनों बातें खेती के लिए हानिकर हैं।
वर्षा ऋतु में अधिक पानी बरस जाने के कारण फसलें या तो बह जाती हैं या सड़ जाती हैं।
कभी-कभी तो बीज की समस्या सुलझाना ही दुस्साध्य हो जाता है।
अनावृष्टि का प्रकोप तो और भी भंयकर होता है।
पाला प्राय: पत्तियों पर पड़ा करता है और इस प्रकार पत्तियों के अन्दर की क्रिया को रोक देता है।
ऐसा होने से पत्तियाँ अपना भोजन नहीं तैयार कर पातीं और धीरे-धीरे सूखने लगती हैं।
पाले से कभी-कभी फसलों को बहुत बड़ी हानि उठानी पड़ती है।
थर्मामीटर या तापमापक द्वारा हमें पाला गिरने के कुछ समय पहले ही इसका अनुमान हो सकता है और अनुमान हो जाने पर हम उचित उपायों से फसलों की रक्षा भी कर सकते हैं।
पाला पड़ने के पहले ही यदि फसल की सिंचाई कर दी जाय तो पाले का प्रभाव नहीं पड़ सकता।
पाला पड़ते समय खेत चारों ओर धुआँ कर देने पर भी किसी सीमा तक इसका प्रभाव दूर किया जा सकता है।
वर्षा मापक- यह एक खोखला यंन्त्र होता है।
इसमें एक कीप लगी होती है जिसमें वर्षा का पानी आता है।
यह कीप एक काँच के बोतल में लगी रहती है।
पानी कीप से होकर बोतल में इकट्ठा होता है।
बोतल के पानी को नापने गिलास (एक प्रकार के शीशे का नपना) द्वारा नाप लेते हैं।
इस यन्त्र को पानी बरसते समय समतल चबूतरे पर खुले स्थान में रख देते हैं जिससे वायुमण्डल की सीधी बूँदे उसी में प्रवेश करें।
पानी को 24घंटे में कम से कम एक बार नाप लेना चाहिए।
इस तरह वर्षा की जो नाप आती है वह इंचों में मानी जाती है।
जैसे नपने गिलास में यदि 2'' पानी आया है तो हम उस दिन की वर्षा को 2'' ही कहेंगे।
कभी-कभी फरवरी के अन्त या मार्च के पहले सप्ताह में वर्षा हो जाती है।
इससे खलिहानों में एकत्रित अन्न सड़ जाते हैं और भूसा भी खराब हो जाता है।
बीज में एक प्रकार का काला धब्बा-सा लग जाता है, जिससे बाजार में उसका मूल्य घट जाता है और स्वाद में भी कुछ तीखापन आ जाता है।
इस प्रकार जब तक अन्न घर में नहीं चला आता है तब तक वर्षा के विभाजन का उस पर बड़ा प्रभाव पड़ता है।
रबी की फसल के कट जाने के बाद मई के अन्त में जब एकाएक हल्की वर्षा हो जाती है तो गर्मी की जुताई में पर्याप्त सहायता मिलती है।
अत: यह स्पष्ट हो गया कि खेती बाड़ी पर वर्षा की मात्रा का उतना महत्व नहीं है जितना उसके विभाजन का।
असमय वर्षा का फसलों पर बहुत ही बुरा प्रभाव पड़ जाता है और कभी-कभी तो दुर्भिक्ष भी पड़ जाया करता है; परन्तु समय की वर्षा कृषक को मालामाल कर सकती है।
सर्व प्रथम अधिकांश कीट-पतंग अपनी माता-पतंग द्वारा अण्डे के रूप में उत्पन्न होते हैं।
भिन्न-भिन्न कीट-पतंग के अलग-अलग रूप रंग के अण्डे होते हैं।
इन अण्डों में कोई गोल तो कोई लम्बे, कोई तिकोने तो कोई पहलदार होते हैं।
किसी अण्डे का रंग पीला तो कोई सफेद होता है।
कहने का अर्थ यह है कि अण्डे अनेक रंग और रूप के होते हैं।
फलस्वरूप प्रत्येक अण्डे से एक लम्बा कई जोड़ वाला तथा रेंगने वाला जीव निकलता है जिसे किरौना, भुड़िला, ईलट या सुन्डा कहते हैं।
अण्डों के फूटने का समय भी भिन्न-भिन्न होता है।
परन्तु इतना जान लेना आवश्यक है कि गर्मी में अण्डे जल्दी फूटते हैं।
जैसे-जैसे सर्दी बढ़ती है अण्डे देर में फूटते हैं।
अण्डे तो कुछ खाते पीते नहीं परन्तु उनसे जो सुण्डे बाहर निकलते हैं वे भोजन की खोज में इधर-उधर दौड़ने लगते हैं।
समय पाकर ये सुण्डे पौधों के कोमल तनों की फुनगिंया, पत्तियों तथा फलों को खाते हैं।
आप भालू सुण्डे को जानते हैं।
वह अरहर, मूँग तथा उरद इत्यादि की पत्तियों को खाता है।
कुम्हड़ा, लौकी तथा नेनुआं के पत्तियों पर जो हरा सुण्डा मिलता है वह उनकी पत्तियों को खाता है।
आपको जानकर आश्चर्य होगा कि थोड़े समय में ही ये सुण्डे पूरी फसल को नष्ट कर देते हैं।
यही कारण है कि पतंगों का यह रूप ‘सुण्डा’ बड़ा भयानक होता है।
आपकी फसलों को नष्ट करने में इन सुण्डों का ही अधिक हाथ रहता है।
चने के सुण्डे चने के उगते हुए पौधों के तनों को काट-काट कर एक रात में समूची फसल नष्ट कर देते हैं।
प्रत्येक पतंग मैथुन के पश्चात वंश वृद्धि में योग देता है।
मैथुन के पश्चात अधिकांश नर पतंग मर जाते हैं।
ठीक यही दशा मादा पतंग की होती है।
अधिकांश मादा पतंग असंख्य अण्डे देने के कारण मर जाती हैं।
परन्तु इसके विपरीत रानी-दीमक जिसका वर्णन आगे पढ़ेंगे प्रति दिन 70000-80000 अण्डे देती हुई 7-8 वर्ष तक जीवित रहती है।
दीमक पतंग से सम्पूर्ण विश्व परिचित है।
अन्य प्रादेशिक पतंगों की अपेक्षा यह विश्वव्यापी पतंग है।
इस पतंग की उत्पत्ति भी बहुत पुरानी है।
एक महर्षि के शरीर में दीमक लगने की कथा एक भारतीय धर्म पुस्तक में मिलती है।
अत: इस आधार पर यह अनुमान लगाया जा सकता है कि ये पतंग कितने पुराने हैं और साथ ही साथ संख्या में असंख्य होने के कारण कितनी हानि कर चुके होंगे।
विश्व के कोने-कोने में इनकी रोकथाम के लिए विभिन्न उपाय सोचे जा रहे हैं।
लकड़ी, शहतीर, बांस, बल्ली तथा लकड़ी की बनी वस्तुओं पर इनका आक्रमण अधिक पहुँचता है।
एक ही बिल में चार प्रकार के दीमक होते हैं।
वस्तुओं को नष्ट करते हुए जो दीमक आप देखते हैं उन्हें मज़दूर दीमक कहा जाता है।
प्रत्येक मज़दूर दीमक चौथाई इंच लम्बा और हल्के पीले-सुनहले रंग का होता है।
वस्तुओं को खाकर भूमि में बिल बनाना, मिट्टी एकत्रित करके भूमि के बाहर घर बनाना तथा नये दीमक के अण्डों को एक स्थान से दूसरे स्थान को लेजाना इन्ही मज़दूर दीमकों का काम है।
दीमक के प्रत्येक बिल में जहाँ 9-10 लाख दीमक रहते हैं एक ऐसा स्थान होता है जिसे राज्य गृह कहते हैं।
इसी राज्य-गृह में राजा और रानी दीमक रहते हैं।
रानी दीमक के नये अण्डों को मज़दूर दीमक राज्य-गृह से सटे हुए एक उपवन में रखते जाते हैं।
यह उपवन अण्डों के वृद्धि का स्थान होता है।
जिसमें फफूँदी अथवा भुकड़ी उगी होती है जिसे अण्डों से बाहर निकलने वाले नये दीमक खाते हैं।
राज्य-गृह तथा उपवन में भी कुछ रक्षक दीमक होते हैं जिनका कार्य केवल रक्षा करना होता है।
विश्व में अब तक केवल सात प्रकार की टिड्डियों का पता लगा है।
जिनमें अकेले भारतवर्ष में तीन प्रकार की टिड्डियां पाई जाती हैं।
ये टिड्डियां भारत में ही नहीं वरन मध्यपूर्व तथा केन्द्रीय अफ्रीका में भी अधिक होती हैं।
इन तीन प्रकार की टिड्डियों में सबसे अधिक विनाशकारी टिड्डी वह है जिसे मरुस्थली टिड्डी (डेजर्ट लिक्स्ट) कहा जाता है।
अंग्रजी भाषा में इस पतंग को शिस्टोसरका-ग्रिगेरिया कहते हैं।
भारतवर्ष के अन्दर ये टिड्डियां सिंध तथा राजस्थान के मरुस्थलों में पाई जाती हैं।
भारत के बाहर बिलोचिस्तान इत्यादि में भी ये उत्पन्न होती और बढ़ती रहती हैं।
टिड्डियों के अण्डे बहुत छोटे-छोटे पीले तथा कुछ भूरे रंग के, चावल के समान होते हैं।
गर्मी में ये अण्डे 12-14 दिन में ही फूट जाते हैं।
परन्तु जाड़े के दिनों में इनके फूटने में कम से कम 25-26 दिन लग जाते हैं।
टिड्डियों के आक्रमण को राष्ट्रीय कठिनाई समझते हुए हमारी सरकार ने अधिक प्रबन्ध कर रखा है।
प्रत्येक जिले के अधिकारी की देख रेख में एक संस्था खोली गई है जिसके अधिकारी लोग टिड्डियों के आक्रमण की पूरी जानकारी रखते हैं।
अत: इनके हमले की सूचना आपको अपने निकटवर्ती सरकारी अधिकारी को देनी चाहिए।
आपकी सूचना मिलते ही शीघ्रातिशीघ्र कार्यवाही प्रारम्भ कर दी जायगी।
ये अधिकारी उन्हीं उपायों को अपनायेंगे जिन्हें मैंने आपको पहले बताया है।
लेकिन इसका यह अर्थ नहीं कि सभी कार्य सरकारी अधिकारी ही करेंगे।
आपको उनके द्वारा उपाय प्रयोग किये जाने के लिए सभी प्रकार की सहायता करनी चाहिए।
हम मानते हैं कि टिड्डियों के आक्रमण की रोक थाम एक सरकारी मामला है, लेकिन गांव के सभी लोगों को इस कार्य में तन,मन,धन से सहायता करनी चाहिए।
१० सेर पानी 25 सेर धान की भूसी सोडियम फ्लाउसिलिकेट तथा 3 सेर गुड़ का प्रबंध कीजिए।
अब थोड़ा सा जल लेकर उसमें पूरा गुड़ घोल दीजिए।
बने हुए गुड़ के रस से ही पूरी भूसी सान लीजिए।
इस सने हुए पदार्थ में ‘सोडियम फ्लाउसिलिकेट’ मिला दीजिए।
इस प्रकार तैयार किया हुआ मिश्रण न तो बहुत सूखा और न तो कठिन हो और न ही ढिला ही हो।
फिर इस मिश्रण को सबेरे, बड़े तड़के खेत में डाल दीजिए।
इस प्रयोग से अधिकांश पतंग समाप्त हो जाएगें।
एक बीघे के लिए 12-14 सेर मिश्रण पर्याप्त होगा।
सोडियम फ्लाउसिलिकेट चांदमार्का खाद बेचने वाली शहर की दुकानों से मिल सकती है।
सोडियम फ्लाउसिलिकेट विष है।
अत: इसका प्रयोग सावधानी से कीजिए।
गन्ने के सुण्डों की भाँति ज्वार, बाजरा और मकई पर एक दूसरा सुण्डा आक्रमण करता है।
इसे कुंसआ भी कहते हैं।
भारतवर्ष में मकई ज्वार तथा बाजरा जहां कही बोया जाता है यह सुण्डा सर्वत्र पहुँचता है।
भारत के बाहर कोरिया, जापान तथा श्याम और ब्रह्मा में भी इनकी कमी नहीं है।
पौधों पर पहुँचने पर ये सुण्डे पहिले तो पत्तियाँ खाते हैं और इसके पश्चात जब इनमें कुछ शक्ति आ जाती है, वे तने में छेद बना कर उसके भीतर प्रवेश कर जाते हैं।
इनके इस विनाशकारी आक्रमण से पृथ्वी से पौधों में पोषक तत्वों का ऊपर की ओर पहुँचना और फिर सब अंगों में वितरित होना बंद हो जाता है।
फलस्वरूप पौधों की बढ़त रुक जाती है।
सम्पूर्ण भोजन प्राप्त करके सुण्डे 15-25 दिन में अधिक शक्तिशाली हो जाते हैं।
वे लगभग इक इंच लम्बे कुछ भूरा मिश्रित पीले रंग के दिखाई पड़ते हैं।
इनका सिर काला तथा शरीर पर आगे से पीछे चार धारियां दिखाई पड़ती हैं।
इस रूप में सुण्डा पूरी अवस्था का होता है।
इस प्रकार पूरा भोजन प्राप्त करने के पश्चात सुण्डे उसी मृतक केन्द्र के भीतर प्युपा बन जाते हैं।
इस पतंग का सुण्डा तम्बाकू के लिए बड़ा ही हानिकारक जीव है।
इनका आक्रमण बड़ा ही तीव्र और विनाशकारी होता है।
कभी-कभी देखने में ऐसा लगता है कि इन सुण्डों की बड़ी संख्या पौधे को घेर लेती है।
तम्बाकू के अतिरिक्त इन सुण्डों का आक्रमण अरहर, गोभी, आलू, मकई तथा शकरकन्द पर भी होता है।
परन्तु इन सब में तम्बाकू पर इन सुण्डों का आक्रमण बहुत ही तीव्र गति से होता है।
यही कारण है कि इस सुण्डे को तम्बाकू का सुण्डा कहा जाता है।
ये ही सुण्डे अण्डी अथवा रेंडी के भी पौधों पर आक्रमण करते हैं।
तम्बाकू का सुण्डा लगभग 1.5 इंच तक लम्बा चिकना तथा भूरे कत्थई रंग का होता है।
इसका सिर भाग काला होता है।
यह रात्रि के समय चलता है।
पूरा भोजन कर लेने पर स्वस्थ सुण्डा पौधे से खिसक कर भूमि पर गिर पड़ता है और वहीं स्थान बनाकर प्युपा रूप धारण करके 2-3 सप्ताह व्यतीत करता है।
जाड़े के दिनों में यह अवधि बढ़ सकती है।
अत: प्युपा रूप लगभग एक माह का भी हो सकता है।
प्युपा की खोल फटती है, उससे एक पतंग जो रूप रंग में अपने जन्मदाता पूर्वजों के आकार प्रकार का होता है बाहर निकलता है।
थोड़े समय बाद ही पतंग भी वंश वृद्धि में योग देना प्रारम्भ करता है।
गंधी पतंगों से धान की रक्षा के कई उपाय हैं।
गांवों में, धान में जब दूध आने लगता है, किसान खेत में घुसकर अपने दोनों हाथों से धान के पौधों को इधर-उधर हिला देते हैं।
इस क्रिया को मंगियांना कहते हैं।
मंगियाना शब्द मांग से बना है।
जिस प्रकार मांग निकालने के लिये बालों को अगल बगल फेरा जाता है उसी प्रकार खेत में धान के पौधे भी अगल बगल फेर दिय जाते हैं।
किसानों का विश्वास है कि उनकी इस क्रिया से पतंग-शत्रु बाहर निकल जाते हैं और सचमुच होता भी ऐसा ही है।
परन्तु यह सफलता थोड़े समय के लिए ही होती है।
कुछ देर के लिए ये पतंग चाहे बाहर ही चले जाँय परन्तु लौट कर खेत में आ जाते हैं।
अत: ‘मांगियाना’ एक सफल उपाय नहीं है।
ज्वार, बाजरा तथा गन्ने के तनों में लगने वाले सुण्डों की भांति धान के तने में भी एक प्रकार का सुण्डा लगता है जो तने के भीतर उसका मध्य भाग खा जाता है।
इस आक्रमण के परिणामस्वरूप ‘मृतक केन्द्र’ उत्पन्न हो जाते हैं।
यदि इन सुण्डों का आक्रमण साधारण नन्हें कोमल पौधों पर होता है तो वे पौधे सूख कर धराशायी हो जाते हैं परन्तु यदि आक्रमण बड़े पौधों पर होता है तो उनमें शक्तिहीन फूल और बीज निकलते हैं।
बालियों का रंग सफेद हो जाता है।
यह पतंग समूचे एशिया के धान उत्पन्न करने वाले क्षेत्र का एक विनाशकारी शत्रु है।
आपको यह जानकर आश्चर्य होगा कि इस पतंग के विनाशकारी आक्रमण से केवल भारत राष्ट्र को प्रतिवर्ष लगभग एक करोड़ रुपये की क्षति उठानी पड़ती है क्योंकि ये पतंग भारतवर्ष के सभी धान वाले क्षेत्रों में पाए जाते हैं।
दक्षिण भारत में तो इनकी बड़ी अधिकता है।
तने के निचले भाग पर पहुंचकर ये सुण्डे तने में छेद बनाकर उसके भीतर तत्व को खाने लगते हैं।
इस क्रिया के परिणामस्वरूप सुण्डे तने के भीतर ही भीतर की ओर चढ़ते जाते हैं और साथ ही शक्तिशाली बन जाते हैं।
ये 15-16 दिन में ही पूर्ण भोजन प्राप्त कर चुकते हैं।
इस अवस्था में ये हल्के पीले तथा निकलने के लिए एक छेद बनाते हैं, परन्तु वे इसी समय बाहर नहीं निकलते।
इस छेद को वे सुण्डे तने के भीतरी तत्व के महीन टुकड़ों से बन्द कर देते हैं।
बाजार से कैलशियम आरसनेट खरीद कर उसमें दूनी राख या चुना मिला कर गोधूली के पहले चलनी द्वारा धान के पौधों पर बिखेर दीजिये।
इस प्रयोग से रात्रि में निकलने वाले सुण्डे पत्तियों पर मुँह लगाते ही मरने लगेंगे।
इस प्रयोग में यह भी ध्यान रखना चाहिए कि प्रयोग के समय या उसके पश्चात आंधी-पानी की सम्भावना लगभग 10-12 घन्टे तक न हो अन्यथा मेहनत और लागत दोनों बेकार जायंगी।
पाइरिल्ला पतंग (अ) का अंग भूसे की तरह तथा इसकी अधिक से अधिक लम्बाई 3/4 इंच तक होती है।
इसका मुँह थूथुनदार तथा दोनों पंख शरीर के दोनों ओर छ्प्पर की भाँति झुके होते हैं।
नवजात-पतंग (स) प्रौढ़-पतंग से कुछ भिन्न होता है।
क्योंकि इसके शरीर के पिछ्ले हिस्से में दो पूँछ लगी होती हैं।
नवजात तथा प्रौढ़ पतंग अपने सूई के समान मुँह से पत्ती का रस चुसते हैं।
गन्ने की फसल पूस से फाल्गून (जनवरी से मार्च) तक कटती रहती है।
अत: इन महीनों में अपना भोजन प्राप्त करने के लिए ये पतंग गन्ने से कूद कर समीप के गेहूं, जौ, जई तथा अन्य निकम्मी और बेकार घासों में बैठ जाते हैं।
इन पौधों की अवधि साधारणत: मार्च अप्रैल तक होती है।
जैसे ही इन घासों का सूखना प्रारम्भ होता है गन्ने की बोआई प्रारम्भ हो जाती है।
नये गन्नों के कुछ बड़े होते ही ये पतंग फुदक कर नये गन्ने की पत्तियों पर पहुँच जाते हैं।
इस प्रकार इनका वर्ष भर कार्य चलता रहता है।
इन पतंगों का आक्रमण चौड़ी तथा रसदार पत्तियों पर होता है।
अत: उस प्रकार के गन्नों पर इनका आक्रमण अधिक सफल होता है जिनकी पत्तियाँ चौड़ी तथा रसीली होती हैं।
सफेद मुक्खी गन्ने के महान विनाशकारी पतंगों में से एक हैं।
पाइरिल्ला की भांति इस पतंग का भी आक्रमण गन्ने की पत्तियों पर ही होता है।
इनका सूई के समान मुख होने के कारण ये पतंग गन्ने की पत्तियों का रस चूसते रहते हैं।
इनके इस आक्रमण के फलस्वरूप पत्तियां निर्बल तथा निस्तेज हो जाती है।
पत्तियों के निर्बल हो जाने से पौधे के अन्य अंग सुचारूरूप से कार्य नहीं कर पाते।
अत: रस में कमी आ जाती है।
जो रस बचता है वह भी फीका हो जाता है।
भारतवर्ष में प्राय: गन्ना उगाने वाले सभी प्रान्तों में इसका हानिकारक आक्रमण देखा गया है।
इस पतंग के अलग अलग प्रान्तों में अलग अलग नाम हैं।
उत्तर प्रदेश में इसे लाही, बिहार के कुछ भाग में सफेद माछी तथा अन्य कई प्रान्तों में भी लाही कहते हैं।
गुजरात प्रान्त में इसे पाप्ती नाम दिया गया है।
मांहू पतंग को लाही भी कहते हैं।
मांहू सरसों के अतिरिक्त गोभी, मूली, बन्दगोभी तथा शलजम पर भी लगते हैं प्रत्येक मांहू पतंग हल्के हरे पीले रंग का लम्बाई में 1/2 या 1/10 इंच का होता है।
इस पतंग के शरीर के पिछ्ले भाग पर ऊपर की ओर दो छोटी सींग के समान नली लगी रहती हैं।
इस पतंग की विशेष पहचान यही है।
इसका मुँह काट खाने के लिए नहीं वरन पौधों का रस चूसने के योग्य बना रहता है।
अत: इस विशेष प्रकार के मुँह के सहारे यह पौधों पर लिपटा शांति पूर्वक रस चूसता रहता है।
देखने में साधारण सीधा सादा परन्तु आक्रमण में यह पतंग विशेष भयंकर होता है।
इस प्रकृति से मिलते जुलते मनुष्य को भी मांहू की उपाधि दी जाती है।
मांहू पतंग, पंखधारी तथा पंखहीन, दोनों प्रकार के होते हैं।
चने के तनों को काटने वाले कटुआ सुण्डों के अतिरिक्त एक ऐसा सुण्डा होता है जो चने की ठोंठियों में घूस कर हरे और बढ़ते हुए चनों पर आक्रमण करता है।
इस चने के साधारण सुण्डा कहते है।
अपने विनाशकारी आक्रमण के लिए यह भारतवर्ष में ही नहीं वरन सम्पूर्ण विश्व में विख्यात है।
चने के अतिरिक्त अनुकूल परिस्थिति में यह टमाटर, तम्बाकू तथा मकई इत्यादि पर भी आक्रमण करता है।
अमेरिका में यह रुई का सुण्डा बन कर लगभग 120 लाख डालर की हानि पहुँचाता है।
पूरी अवस्था का यह सुण्डा 2 इंच लम्बा तथा हरा-भूरा मिश्रित रंग का होता है।
साथ ही साथ इसके शरीर पर आगे से पीछे कुछ अपूर्ण धारियां होती हैं।
मटर की पत्तियों को हानि पहुँचाने वाले पतंग साधारणत: मक्खी के रूप के होते हैं।
हां इनकी लम्बाई-चौड़ाई साधारण मक्खी से कम होती है।
पूस-माघ (जनवरी-फरवरी) में यह पतंग मटर के खेतों में उड़ते हुए दिखाई पड़ते हैं।
मैथुन के पश्चात इसकी पतंग-मादा पत्तियों में छोटे-छोटे छेद बनाकर लगभग 3-4 सौ अण्डे देती हैं।
ये अण्डे 7-8 दिन में फूट जाते हैं।
इन अण्डों के फूटने पर जो सुण्डे बाहर निकलते हैं वे बड़े खतरनाक होते हैं क्योंकि ये ही सुण्डे अपने भोजन के लिए पत्तियों के ऊपरी भाग को खाना प्रारम्भ कर देते हैं।
इनकी क्रिया के फलस्वरूप वे सम्पूर्ण पत्तियों पर श्वेत-भूरी रेखायें बना देते हैं।
इसका परिणाम यह होता है कि पत्तियां मुरझाने लगती हैं और पेड़ की वृद्धि समाप्त हो जाती है।
फल-फूल कम लगते हैं जिसका प्रभाव उपज पर भी पड़ता है।
तितली के समान एक पतंग होता है जिसकी पंखों सहित चौड़ाई आधा इंच रंग भूरा होता है।
इसके पंख पर कत्थई रंग के कुछ धब्बे होते हैं जो अगले पंख जोड़ों पर अधिक गाढ़े होते हैं।
यह पतंग केवल रात्रि में ही बाहर निकलता है और प्रकाश की ओर आकर्षित होता है, लेकिन दिन में छिपा कहीं समय काटता है।
वर्षा के पहिले भाग तथा उसके पूर्व भी ज्येष्ठ (मई-जून) मास में, ये पतंग इधर-उधर उड़ते हुए दिखाई पड़ते हैं।
इस अवस्था में ये पतंग स्वयं कृषि को हानि नहीं पहुँचाते।
अनुकूल वातावरण में ये पतंग कोमल पत्तियों, नये निकलते हुए तनों, कलियों और फूलों पर अण्डे देते हैं।
ये अण्डे 8-10 दिन में फूट जाते हैं।
इनके फूटने पर जो सुण्डे बाहर निकलते हैं वे ही बड़े विनाशकारी होते हैं।
कपास की ढोंढ़ तथा रुई के रेशों को हानि पहुँचाने वाले दूसरे पतंग के सुण्डे को धब्बेदार सुण्डा या केवल कपास का सुण्डा कहते हैं।
यह सुण्डा कपास का एक महान विनाशकारी शत्रु है।
इसका आक्रमण पहले सुण्डे की भांति नन्हें कोमल तनों, पत्तियों तथा पकते हुए कपास के ढोंढ़ों पर होता है।
भारत में इससे प्रति वर्ष 25 से 45 प्रतिशत कपास की हानि होती है।
इससे भारत राष्ट्र का कई करोड़ रुपया बेकार चला जाता है।
इस पतंग का आक्रमण कपास पर ही नहीं वरन कपास की जाति के अन्य पौधों भिण्डी इत्यादि पर भी होता है।
इस सुण्डे का आक्रमण मध्य भारत, दक्षिण भारत तथा उत्तर प्रदेश में अधिक होता है।
कपास का तीसरा शत्रु वह सुण्डा है जो पत्तियों पर आक्रमण करके उनका हरा तत्व खा जाता है और उन्हें मोड़ देता है।
पत्तियों पर (स) इनके आक्रमण से पौधे की बाढ़ मारी जाती है।
अत: पैदावार कम हो जाती है।
इस सुण्डे को पत्ती-तोड़ सुण्डा भी कहते हैं।
यह सुण्डा सवा इंच लम्बा तथा मटमैला हरा होता है।
प्रत्येक लाल पतंग (अ) पौन इंच लम्बा होता है।
इसकी टांगे लम्बी लाल तथा मुँह लम्बा, रस चूसने वाला ही होता है।
यह लम्बा मुँह पतंग के आराम करते समय उसके पेट पर चिपका रहता है।
इस पतंग का शिर भाग तथा उसके पीछे का कुछ भाग गाढ़ा टूनी रंग का होता है।
पंखे अधिक लाल न होकर कुछ नारंगी पीले रंग के होते हैं।
पंखों के अगले जोड़े का पिछ्ला भाग कुछ काला होता है।
इन्हीं अगले पंखों पर एक-एक काला धब्बा भी होता है।
कपास के हानिकारक पतंगों में जेसिड पतंग भी मुख्य है।
वर्ष ऋतु में ये हरे परन्तु जाड़े में कुछ लाल पीलो हो जाते हैं।
दोनों पंख शरीर के दोनों ओर छ्प्पर की तरह लटके होते हैं।
प्रत्येक आगे वाले पंख पर एक काला धब्बा होता है।
प्रौढ़ जेसिड पतंगों के साथ साथ कपास की पत्तियों की नीचली सतह पर उनके पंख रहित नवजात पतंग भी रस चूसते रहते हैं।
इन नवजात पतंगों का रंग सदैव हरा अथवा धानी चमकदार होता है।
कपास के अतिरिक्त इन पतंगों का आक्रमण भिन्डी तथा आलू और भांटे के पौधों पर भी होता है।
इनके आक्रमण से पत्तियां मुरझा जाती हैं, अत: पौधे निर्बल हो जाते हैं।
यही कारण है कि वे पौधे अधिक फूल फल नहीं उत्पन्न कर पाते।
काले कीड़े के प्रौढ़ पतंग असाढ़ से अगहन (जुलाई-नवम्बर) में अधिक दिखाई पड़ते हैं।
प्रत्येक प्रौढ़ पतंग घर की साधारण मक्खी से कुछ बड़ा होता है।
चौड़ाई की अपेक्षा काले कीड़े का पतंग औसतन अधिक लम्बा होता है।
इसका सिर भूरे काले रंग का, पंख भूरे तथा शरीर के अन्य भाग पीठ इत्यादि सुनहरे पीले रंग के होते हैं।
इस पतंग को झांझा भी कहते हैं।
उत्तरी भारत में यह पतंग बहुत दिखाई पड़ता है।
काले कीड़े की भाँति झांझा पतंग भी मूली, पत्तागोभी, फूलगोभी तथा सरसों आदि के पौधों को अधिक हानि पहुँचाता है।
इस पतंग के मुंह की बनावट विचित्र होती है।
यह पतंग किसी पत्तों को काटकर नहीं खाता वरन अपने चूसने वाले तेज मुंह से पत्तियों का हरा पदार्थ चूस लेता है।
हरे पदार्थ के निकल जाने से पत्तियों में स्वयं भोजन बनाने की शक्ति नहीं रह जाती जिसके फलस्वरूप पत्तियां मुरझाकर पीली हो जाती हैं।
अत: पौधों की बाढ़ रुक जाती है।
कार्तिक से चैत्र (अक्टूबर से मार्च) तक ये झांझा पतंग बहुत अधिक दिखाई पड़ते हैं।
अनुकूल परिस्थितियों में मैथुन के पश्चात झांझा पतंग मादा उपर्युक्त पौधों की पत्तियों पर अलग अलग अण्ड़े देती है।
अण्डे देने के पश्चात पतंग मादा मर जाती है।
अण्डे 6-8 दिन में फूटते हैं।
अण्डों के फूटने पर अपने पूर्वजों के रूप के नवजात झांझा उत्पन्न होते हैं ।
ये झांझा बच्चे पत्तियों पर आक्रमण करके उनका रस चूसते रहते हैं।
कभी कभी ये एक डाल अथवा पत्तियों पर झुण्डों में सटे दिखाई पड़ते हैं।
छोटे झांझा बच्चे 20 से 25 या 30 दिन में पूर्णा अवस्था प्राप्त करके मैथुन क्रिया द्वारा फिर वंशवृद्धि में लग जाते हैं।
फलस्वरूप वर्ष भर में चार पांच पीढ़ियां उतप्न्न हो जाती हैं।
मौसम के अनुसार भांटा (बैंगन) हमारे देश में अधिकतर अक्टूबर से फरवरी (कार्तिक से फाल्गुन) तक अधिक मात्रा में उगाया जाता है।
इसे प्रयोग करने वालों के स्वाद के अतिरिक्त इसे बोने वाले किसान को आर्थिक लाभ भी होता है।
सच पूछिये तो किसान को इच्छानुसार लाभ नहीं हो पाता क्योंकि भांटे के पौधे पर भी कई प्रकार के कीड़े लगकर उसे बरबाद करते हैं।
इन कीड़ों में कुछ तो ऐसे होते हैं जो भांटे के फलों पर, कुछ भांटे के तनों पर तथा कुछ भांटे की पत्तियों पर आक्रमण करते हैं।
भांटे के फलों को नष्ट करने वाले कीड़े ही पौधे के अग्रिम भाग में घूस जाते हैं और तने के भीतरी भाग को खाकर निकम्मा कर देते हैं।
फलस्वरूप आगे का भाग झुल जाता है।
यदि आप उसे देखें तो आप को उस भाग के किसी स्थान पर एक छेद तथा उसके साथ कीड़े का मल पदार्थ मिलेगा।
यदि छेद बड़ा हो तो समझिये कि कीड़ा खाकर निकल भागा है।
इसलिए आप उस छेद से 4-5 अंगुल नीचे से उस भाग को काट कर जला दें।
यदि आप ऐसा नहीं करते तो कुछ दिन में खेत के लगभग सभी पौधों का कोई न कोई भाग झूल जायगा और फसल मारी पड़ जाएगी।
तरकारियों में आलू प्रधान है।
गेहूँ और जौ की भांति आलू में भी श्वेतसार (मांड) अधिक होता है।
यही कारण है कि अन्य खाद्य सामग्रियों के साथ साथ आलू ने हमारे प्रतिदिन के भोजन में एक विशेष स्थान ले रखा है।
इसके व्यवहार से प्रतिदिन अधिक अन्न की बचत होती है।
अत: अन्न के इस संकट काल में आलू जैसी आवश्यक खाद्य वस्तु को बाहरी रोगों तथा कीट-पतंगों के आक्रमण से बचाना चाहिए।
भारतवर्ष में ही नहीं वरन सारे विश्व में प्रति वर्ष अधिक मात्रा में आलू सड़ जाती है।
जिसके कारण मानव जाति को एक बड़े आर्थिक और भोजन समबन्धी हानि का सामना करना पड़ता है।
आलू का यह विनाशक पतंग पतला परन्तु लम्बाई में आधा इंच से लेकर पौन इंच तक, कुछ सफेद पीला मिश्रित, भूरे रंग का होता है।
इसके पंखों का अगला जोड़ा पिछ्ले पंखों से भिन्न होता है।
अगले पंख गाढ़े तथा पिछ्ले पंख रंग में फीके होते हैं।
पिछ्ले पंखों के किनारों पर रोये होते हैं।
परिपक्व अवस्था प्राप्त कर पतंग मादा मैथुन के पश्चात गोदाम और घरों में रखी हुई आलू की आंखों पर बसंती भूरे रंग के कुछ लम्बे आकार के 70-80 अण्डे देती है।
अण्डें अलग-अलग फैले रहते हैं।
अण्डों के फूटने पर जो सुण्डें बाहर निकलते हैं वे आलू का विनाश करने के लिए इधर-उधर घूमते और आलू में छेद बनाकर अपना भोजन पूरा करते हैं।
इनकी इस क्रिया से आलू में सुरंगे बन जाती हैं जिससे आलू में और दूसरी बिमारियां उत्पन्न हो जाती हैं।
आलू सड़ कर नष्ट हो जाते हैं।
उनमें से दुर्गन्धि आने लगती है।
बोरे अथवा बखार में जब चावल और गेहूँ घुन जाते हैं तो उसे आप साफ करते हैं।
आप यह भी जानते हैं कि ये अन्न एक प्रकार के पतंग द्वारा ही घुनते हैं जिसे घुन या पाई कहते हैं।
इसी प्रकार का एक कीड़ा शकरकंद को भी हानि पहुँचाता है।
इस कीड़े का पतंग लम्बाई में 1/3 इंच, रंग में नीला तथा खैरा मिश्रित होता है।
इस पतंग का मुख भाग लम्बा होता है जिसे थुथन कहते हैं।
प्राचीन इतिहास के हिन्दू आर्षग्रन्थों को देखने से पता चलता है कि धान की खेती इस देश में सृष्टि क्रम के साथ साथ न्यूनाधिकता के साथ होती चली आई है और यह अनाज किसी दूसरे देश से यहां लाकर नहीं बोया गया।
इसकी उपज का प्रारम्भिक स्थान यही देश है।
इसी देश से ले जाकर विदेशियों ने अपने यहां प्रचार किया है।
खेती होने से पूर्व में यह स्वत: उपजाऊ (खुदरौ) था जैसा कि इस समय भी फसई व वतिन्नी के नाम से तालाबों के निकट उत्पन्न होता है और स्वत: उपजाऊ होने ही से इसे पलहार कहते हैं; इससे सिद्ध होता है कि जिस समय मनुष्य का जीवन केवल मांस और फल, बनस्पति, कंद मूलादि पर रहा होगा उस समय धान भी भोजन के काम में लाया जाता होगा।
हिन्दू जाति में इसे ऐसा पवित्र माना है कि सम्पूर्ण पूजा में देवालयों, शुभ सगुन में चावल अक्षत के नाम से काम आता है।
अग्निहोत्र, श्राद्ध, तर्पण में पिंड दान इसी से होता है।
भारतवर्ष के अतिरिक्त चीन, जापान, कश्मीर, अफगानिस्तान, ब्रह्मा आदि देशों में भी धान बहुतायत से होता है और अनाजों की अपेक्षा इसका खर्च भी इन देशों में अधिक है।
हमारे देश में धान के खेतों का क्षेत्रफल लगभग पांच करोड़ एकड़ हैं अर्थात खेती से ढकी हुई सारी भूमि का चतुर्थांश केवल धान ही की उपज के अधीन है।
यदि गेहूं का हिसाब लगाया जावे तो देश भर में ढाई करोड़ एकड़ भूमि में बोया जाता है जिससे धान का बोया जाना द्विगुण है।
यद्यपि संयुक्त प्रदेश बंगाल, बिहार, वर्मा दक्षिण हिन्द में तो मनुष्यों का भोजन अधिकतर चावल ही है।
डारविन के मतानुसार जो अनाज जितना बहुतायत से बोया जाता है उतना ही बृहतकार क्षेत्रफल में उसको फैलने का सावकाश मिलता है।
और उतनी ही अधिक उसकी जातियां होती है।
अर्थात जाति, गुण, क्रिया और स्वयं उपजाऊ होने से धान के भेद पहचाने जाते हैं।
इनमें से अधिकतर विशेषता का परिचय वर्ण (रंग) सुगंध-स्वाद चावल के संगठन (आकार) और गुण के अनुसार रखा गया है।
उदाहरण में वाराही क्म्च व्याघ्री इन्हीं दोनों को लीजिये तो, बाराही कंद (रतातलू) अनुमान में बारह (सुअर) के आकार की होती है व्याघ्री (रुसाह) इस वृक्ष के फूलों का आकार खिलने पर रोशनी के दांतों के समान जान पड़ता है।
इसी भांति धान की जातियों के नाम भी हैं।
बांसमती, भांटाफूल, फूलपियासा, रानीकाजर, कनक जीरा, श्याममघटा, बादशाह पसंद और हंसराज आदि हैं।
जिनमें से कुछ जातियों का वर्णन किया जाता है।
भांटाफूल का रंग स्याही लिये होता है।
पौधा तीन चार फीट अर्थात दो से ढाई हाथ तक ऊंचा होता है।
इसको भांटाफूल इसलिए कहते हैं कि भांटा (बैंगन) के फूल के सदृश ही इसका सुगन्ध व रंग होता है।
मटियार भूमि में बहुत होता है।
गोबर की पुरानी पांस इसके लिए उपकारी होती है।
इसकी सिंचाई भी और धानों की अपेक्षा कम करनी पड़ती है और इसकी फसल दूसरे धानों से दो तीन सप्ताह पीछे पकती है।
इसका चावल पुलाव के काम आता है बादशाह पसंद के तहूत गुण में होता है।
मशीन द्वारा इसका चावल निकालने से बहुत कम टूटेगा एक वर्ष पुराना बड़ा सुगंधित सफेद व स्वादिष्ट हो जाता है इसी प्रकार जितना ही अधिक पुराना होगा उतना ही उत्तम होगा।
खेत में पकते समय इसकी सुगंधि दूर-दूर तक फैल जाती है इस चावल का भाव आठ से बारह रुपया मन तक हो जाता है।
पन्द्रह बीज प्रति एकड़ खेत में पड़ते हैं।
बहुत से लोगों का कहना है कि कनकजीरा और गनीकाजर यही है परन्तु मेरे विचार से यह नाम किसी और दूसरे चावलों के हैं जो इस प्रांत में नहीं होते इनका नामार्थ निकालिये तो कनक अर्थात धतुरा के जीरा के समान जो रंग में हो अथवा कनक अर्थात सोने के सदृश वर्ण में हो वह कनजीरा कहलाता है और रानीकाजर का भी आशय यह निकलता है।
रानी के नेत्रों में लगे हुए काजर के समान इनकी महीन धारी, काली धारी वाला धान और यह दोनों लक्षण भांटाफूल से नहीं मिलते ऐसे ही रमकजरा को भी समझना चहिये कि जो मोटा कुआंरी धान होता है जिसमें मोटी मोटी काली धारियां होती हैं।
श्यामघटा- यह धान और धानों से अधिक काला होता है।
यहां तक कि खेत में इसके पके हुये पौधों का दृश्य बादल की काली घटा के समान दिखाई पड़ता है इसी से इसे श्याम घटा कहते हैं।
दो ढाई हाथ अर्थात 3 से 4 फिट तक का ऊंचा उसका पौधा होता है।
जब पानी बरस के निकल गया हो और कुछ बदली रह गई हो तो ऐसी दशा में इसकी हरियाली बड़ी मनमोहनी व सुन्दर लगती है।
चावल कोमल और छोटा होता है जो कूटने में टूट जाता है।
इससे पुलाव के योग्य नहीं रहता पुराना होने पर बड़ा सफेद हो जाता है।
जब हम विचार करते हैं कि धानों के बोने के लिये कौनसा मुख्य समय होना चाहिए तो उनके जाति भेद के कारणों से समय का भी भेद पड़ जाता है जैसे कि कुआंरी धान वर्षा का प्रारम्भ होते 2 जून लगते ही बोया जाता है।
कातिकी धान आषाढ़ (जून) मास में बोकर कातिक मास अक्टूबर तक काट लिया जाता है।
जैसे बांसमती और आमघोद इत्यादि।
अगहनी धान की बोवाई भी वर्षारम्भ होते ही हो जाती है, आषाढ़ लगते ही इसे बो देते हैं फिर वर्षा से खेत भरजाने पर इसकी बीड़ जुलाई व अगस्त के बीच में लगाई जाती है और अगहन (नवम्बर) महीने में फसिल पककर ठीक हो जाती है।
इसमें भांटाफूल हिरंजन आदि की खेती होती है।
सांठी वर्षारम्भ होते ही जून (आषाढ़) मास में बोया जाता है और श्रावण भादों दो ही मास में कट जाता है।
जेठी धान की भी एक जाति पाई जाती है जो बलिया जिला के आस-पास बहुतायत से होती है।
इसको जैसरिया कहते हैं इस धान की बीड़ फागुन मास (मार्च व फरवरी) में छिटका दी जाती है।
इसे हिन्दू जन पवित्र व फलाहार के समान समझ कर काम में लाते हैं इसकी ऋतु भी कार्तिक मास तक में पूरी हो जाती है इसको तिन्नी व पसई कहते हैं।
कुंवारी धान मे जो घास बहुत हो तो चार पांच बेर निराने की आवश्यकता पड़ती है।
इसमें एक घास का पौधा जो धान के पौधे के रूप रंग से मिलता है और डंवर कहलाता है उसे निकालने की बड़ी आवश्यकता पड़ती है।
इसलिये कि वह धान बहुत सा भोज्य पदार्थ पांस व भूमि से खींच लेता है और धान से अधिक बलिष्ठ होकर खेत को निर्बल कर देता है।
धान के पौधे निर्बल हो जाते हैं इसलिये अगहनी धान में निराई नहीं की जाती केवल किसी-2 खेत से एक घास जिसे नरई कहते हैं निकालने की आवश्यकता पड़ती है, यह घास बहुधा अगहनी ही बोये हुए धानों में पाई जाती है।
गंदी या गांदी बड़ी दुरगंध युक्त मक्खी होती है इसी से गंदी नाम भी पड़ गया है।
जैसे मच्छर मनुष्यों और पशुओं के शरीर में लग कर रक्त चूस लेते हैं वैसे ही यह मक्खी भी धानों का वह अंश जिससे चावल की उत्पत्ति है चूस लेती है।
पौधे में एक भी चावल नही रह जाता है।
इसे कीड़े से सहस्त्रों बीघा धान के खेतों की इतिश्री हो जाती है।
इन मक्खियों के दूर करने का कोई मुख्य उपाय नहीं है।
देहातों में किसान खेतों के पास रात को आग जलाते हैं जिसमें बहुत सी मक्खियां आकर जल जाती हैं।
आजकल इनको नष्ट करने का एक दूसरा उपाय कृषि विभाग कार्यालय ने इस तरह निकाला है कि हलके टाट का बारह फिट (4 गज) लम्बा तीन फिट (1 गज) चौड़ा 84 इंच जाल बनाया जाय एक जाल में तीस फिट (10 गज) के अनुसार मान से टाट लगता है।
इतने टाट में 15 फिट (5 गज) लम्बा 1 1/4 गज चौड़ा थैला बन सकता है इस थैले का मुंह लम्बाई की ओर खुला रहता है और मुंह के किनारों पर एक एक बांस बारह बारह फिट लम्बा डंडा लगा दिया जाता है।
जिससे जाल तना रहे, किनारे की ओर डेढ़ 2 फिट टाट बांस से निकला रहे जिससे जाल की चौड़ाई 3 फिट (1 गज) हो जाती है, इसे जाल को खुले मुंह की ओर से धान के खेत में घसीटने से भी मक्खियां जाल में फंस जाती जीवित बाहर लाकर मार डाली जाती हैं यह काम प्रात: काल से दस बजे तक करना चाहिये जिस दिशा में की वायु चलती हो उसके सामने से जाल लेकर चलना उचित होगा कि जिसमें वायु के झोंके से जाल खुला रह और वायु के वेग से कीड़े अधिकता से जाल में भर जांय, बहुत मनुष्यों का यह विचार होगा कि ऐसा करने से धान का फूल गिर जाएगा फिर धान पैदा नहीं हो सकेगा।
समूचा धान खाने में प्राण घातक है, केवल पूजा आदि बाहरी कार्यों में काम आता है परन्तु जब इसके ऊपर का छिलका (भूसी) मशीन या देशी रीति से निकाल डाला जाता है तो फिर चावल भोजन में कई प्रकार से काम आता है भून कर चबाते है, दूध में पका कर खीर बनाते हैं दाल के साथ पकाने से खिचरी कहलाता है अलग पकाने को भात कहते हैं, पुलाव और कई प्रकार की मिठाइयां बनती हैं।
संस्कृत में तंदुल, हिन्दी में चावल, फारसी में विरच्च, अरबी में उर्ससमन तूरानी में करज्ज सुरियानी भाषा में इसको रोजी कहते हैं भारतवर्ष के आधे से अधिक भाग में मनुष्यों का जीवन विशेष चावल ही पर निर्भर है।
दीन दुखियों से लेकर धनवान तक सभी इसको रुचि से खाते हैं, पुराना चावल उत्तम होता है।
इसी कारण से यह एक बहुमूल्य उत्तम भोजन है।
यूनानी हकीमों (बैधों) का यह मत है कि चावल स्वादिष्ट होने के अतिरिक्त प्यास को शांत करता, शरीर में स्थूलता लाता है आंतों के घाओं को खराश और रक्तातीसार और पेट की ऐठन के रोगों (गुरद: मसाना के मरीजों) को दूर करने में लाभदायक है।
प्रकृतिक उष्मा (गर्म) और रूखी और कोई सर्द व रूखी समझते हैं।
विशेष करके गर्म (पित्त) प्रकृति वाले को गर्म और वात (ठंढ) प्रकृति वाले को ठंढ अर्थात सर्दी करता है।
सरकार ने विनियमित मंडियों के नेटवर्क के माध्यम से देश में कृषि वस्तुओं के संगठित विपणन को प्रोत्साहित किया है।
अधिकांश राज्य सरकारों और संघ राज्य क्षेत्रों ने कृषि उत्पाद मंडियों के विकास के लिए कानून बनाए हैं।
मार्च 2002 तक 7,177 मंडियां विनियम के अंतर्गत कवर की गई हैं।
जिनमें से लगभग 15 प्रतिशत विनियम के क्षेत्र के अंतर्गत कार्य करती हैं।
तथापि अध्ययन बताता है कि विनियमित मंडियों के संस्थापन ने सक्षम विपणन के निर्माण में प्रेरक आवश्यकता-आधारित सुविधाओं और सेवाओं को प्रदान करने में सीमित सफलता हासिल की है।
अधिकतर विनियमित मंडी आहोतों में आने वाले उत्पाद को संभालने के लिए अपेक्षित सुविधाओं की कमी है।
ग्रामीण आवधिक मंडिंया आमतौर पर और जनजातीय मंडियां विशेष तौर पर अपने विकास क्षेत्र से बाहर रही हैं।
एकाधिकारी पद्धतियों और रीतियों ने कृषि विपणन में मुक्त और प्रतिस्पर्धात्मक व्यापार, वायदा सट्टा बाजार फसलोत्तर प्रौद्योगिकी में आधुनिक प्रौद्योगिकी के प्रयोग और निर्यात, कृषि आधारित उद्योगों और माल गोदामों आदि के संचालन में रोक लगा दी है।
व्यापार में प्रतिस्पर्धा बढ़ाना और कृषकों को जैसे श्रेणीकरण, मानीकरण, भंडारण, प्रतिभूति वित्त जैसी अन्य सुविधाएं प्रदान करना गौण कार्य हो गया है।
कृषि क्षेत्र के विकास के लिए दक्ष कृषि विपणन व्यवस्था की जरूरत है।
बढ़ते उत्पादन, नवीनतम प्रौद्योगिकी के प्रसार बदलते सामाजिक, आर्थिक परिवेश, वितरण श्रृंखला के आकार और किसानों तथा अंतिम उपभोक्ता के बीच के मार्जिन को कम करने की बढ़ती मांग, विश्व व्यापार संगठन द्वारा निर्धारित अवधि के बाद उदारीकरण और खगोलीकरण के परिणामस्वरूप उभरती चुनौतियों का सामना करने के लिए लचीले, गतिशील और समावेशी विपणन ढांचे का होना आवश्यक है।
कृषि में विश्व व्यापार के उदारीकरण ने फार्म सेक्टर को कृषि वस्तुओं के विश्वव्यापी बाजार में पहुंच के नए अवसर सुलभ कराए हैं।
कृषक समुदाय को बाजार पहुंच के नए सुअवसरों का लाभ दिलाने के लिए यह आवश्यक है कि देश में आंतरिक कृषि विपणन व्यवस्था को एकीकृत किया जाए तथा मजबूत बनाया जाए।
वर्तमान राज्य कृषि उत्पाद विपणन विनियम अधिनियम (एपीएमसी एक्ट) के अधीन केवल राज्यों सरकारों को ही विनियमित कृषि मंडियां स्थापित करने की प्रक्रिया शुरू करने का अधिकार दिया गया है।
मंडी स्थापित करने की प्रक्रिया शुरू करने की इस प्रक्रिया के परिणामस्वरूप निजी क्षेत्र सर्वोत्तम सुविधाओं वाली मंडियों को स्थापित करने की पहल नहीं कर सकता।
इस क्षेत्र में सरकार की भूमिका एक सहायक की होनी चाहिए न कि मंडी प्रबंधन पर नियंत्रक की।
मंडी की आधारिक संरचना के निर्माण और प्रबंधन के लिए आवश्यक उच्च स्तरीय उद्यम कौशल तथा अधिक से अधिक पूंजी निजी क्षेत्रों से ही प्राप्त होते हैं।
प्रत्यक्ष विपणन द्वारा कृषकों को अपने कृषि उत्पाद का श्रेणीकरण खेत पर करवाने के लिए प्रोत्साहित किया जाता है।
इस प्रकार वे अपने उत्पाद की बिक्री के लिए खेत से विनियमित मंडी तक लाने के ढुलाई खर्च से बच जाते हैं।
प्रत्यक्ष विपणन में किसान और क्रेता का भी परिवहन पर बहुत कम खर्च होता है जिससे अच्छी कीमत वसूल हो जाती है।
उदाहरणस्वरूप दक्षिण कोरिया में कृषि उत्पाद के प्रत्यक्ष विपणन के विस्तार का परिणाम यह हुआ कि उपभोक्ता मूल्य में 20 से 30 प्रतिशत की कमी आई है और साथ ही उत्पादक को भी 10 से 20 प्रतिशत तक अधिक कीमत प्राप्त हुई।
देश में मालगोदाम के प्रमाणीकरण की योजना भी शुरू की जानी चाहिए ताकि उत्पाद की मात्रा के साथ साथ उसकी गुणवता का भी प्रमाणीकरण हो सके और बैंक इन रसीदों को ऋणाधार के रूप में स्वीकार कर सकें।
कृषि वस्तुओं के भंडार की ऋण मार्जिन आवश्यकता को कम किया जाना चाहिए।
यह भी आवश्यक है कि अंतरराष्ट्रीय स्तर की गुणवता प्रबंधन पद्धति अपनाई जाए।
ज्वार की खेती भारत में बहुत प्राचीन काल से होती आई है पर यह चारे के लिए बोई जाती थी, अन्न के लिए नहीं, लेकिन अब इसे अन्न के लिए भी बोया जाता है।
ज्वार की खेती उत्तरी भारत में खरीफ के मौसम में दक्षिणी भारत में खरीफ एवं रबी दोनों मौसमों में की जाती है।
भारत में राजस्थान, पंजाब, हरियाणा, उत्तर प्रदेश में इसकी व्यापक स्तर पर खेती होती है।
पश्चिम बंगाल, तमिलनाडु आदि प्रदेशों में ज्वार बहुत कम बोई जाती है।
सरकारी आंकड़ों में भारत में इस फसल का रकबा करीब सवा चार करोड़ एकड़ है।
खाद्यान्न फसलों में क्षेत्रफल की दृष्टि से ज्वार का भारत में तीसरा स्थान है।
ज्वार का सबसे बड़ा उत्पादक राज्य महाराष्ट्र है।
इसके बाद दूसरे स्थान कर्नाटक एवं तीसरे स्थान मध्य प्रदेश का है।
ज्वार के दाने में 10.4 प्रतिशत प्रोटीन 1.9 प्रतिशत वसा 1.6 प्रतिशत खनिज पदार्थ व 72 प्रतिशत कार्बोहाइड्रेट पाया जाता है।
ज्वार की प्रोटीन में लाइसीन अमीनो अम्ल की मात्रा 1.4 से 2.4 प्रतिशत तक पाई जाती है।
ज्वार की विशेष किस्म से स्टार्च तैयार किया जाता है।
इसके दानों से शराब भी तैयार की जाती है।
यह अलकोहल उपलब्ध कराने का भी एक उत्कृष्ट साधन है।
हरे चारे के अतिरिक्त ज्वार से साइलेज भी तैयार किया जाता है जिसे पशु बहुत ही चाव से खाते हैं।
चारे के लिए बीज लगभग 12 से 15 किलो प्रति एकड़ बोया जाता है।
जबकि दाने के लिए होने वाली खेती में बीज आठ किलो प्रति एकड़ डाला जाता है।
दाना अक्टूबर के अंत तक जाता है।
इसकी औसत पैदावार ढाई से तीन क्विटंल प्रति एकड़ होती है।
ज्वार ऊष्ण जलवायु की फसल है, परन्तु शीघ्र पकने वाली जातियां ठंडे प्रदेशों में भी गर्मी के दिनों में उगाई जा सकती है।
ज्वार की फसल में बाली निकलते समय 30 डिग्री सेल्सियस से अधिक तापक्रम फसल के लिए हानिकारक हो सकता है ।
ज्वार की खेती के लिए भूमि का 6.0 से 8.0 पीएच. ज्वार के लिए अच्छा माना जाता है।
खेत में पानी की निकासी अच्छी होनी चाहिए।
खेत को कल्टीवेटर या हल से जुताई कर जमीन को अच्छी तरह भुरभुरी कर पाटा चलाना चाहिए।
सीएसएच-5: यह किस्म 105-110 दिनों की अवधि में पककर तैयार हो जाती है।
इसके दानो का उत्पादन 33-35 क्विटंल प्रति हेक्टेयर तथा 90-95 क्विटंल कड़वी का उत्पादन होता है।
इसके पौधे 175 सेमी. के लगभग ऊंचे होते हैं।
इसका भुट्टा लम्बा तथा अर्धबंधा होता है, दानों का आकार छोटा होता है।
सीएसएच-9: यह किस्म 105-110 दिनों की अवधि में पककर तैयार हो जाती है।
दानों का उत्पादन 36-40 क्विटंल तथा कड़बी 95-100 क्विटंल प्रति हेक्टेयर तक प्राप्त होती है।
जवाहर ज्वार-744: यह किस्म 110-115 दिनों की अवधि में पककर तैयार हो जाती है।
इसके दानों का उत्पादन 30 से 32 क्विटंल प्रति हेक्टेयर है।
यह हल्की कम गहरी भूमि तथा कम वर्षा वाले क्षेत्रों के लिए उपयुक्त है।
बीजोपचार के दौरान फफूंदनाशक द्वा थायरम 3 ग्राम. प्रति किलोग्राम बीज के हिसाब से उपचरित करना चाहिए।
फफूंद नाशक दवा से उपचार के उपरांत एवं बोने के पूर्व 10 ग्राम एजोस्प्रिलियम एवं पीएसबी. कल्चर का उपयोग प्रति किलोग्राम बीज के हिसाब से अच्छी तरह मिलाकर किया जाता है ।
ज्वार की बुवाई जुलाई माह में की जाती है।
पौधे के बीच 12-15 सेंटीमीटर एवं कतारों के बीच 45 सेंटीमीटर की दूरी रखते हुए बीज की बुवाई करनी चाहिए।
प्रति वर्गमीटर में 15-17 पौधे होने चाहिए।
वर्षा होने की सूचना प्राप्त होने के बाद सुखी बुआई की जा सकती है।
घने पौधों को उखाड़कर पौधों के बीच निश्चित दूरी करें।
अंकुरण के बाद पौधे जब 8 से 10 दिन के हो तब विरलन करते समय कतारों में 10 से 12 सेमी. की दूरी पर एक स्वस्थ पौधा रखा जाता है।
शेष सभी पौधे निकाल दिए जाते हैं।
उसके पश्चात यदि हल्की वर्षा हो रही हो तो इस समय जहां पौध नहीं हो, वहां पर दूसरा पौधा रोपा जा सकता है।
ज्वार के खेत में खाद डालने के बाद सिंचाई जरूर करनी चाहिए।
बुआई के 15-20 दिन बाद निराई-गुड़ाई कर खरपतवार निकालें।
ज्वार के खेत में कीट-पतंगों का भी खूब आक्रमण होता है इसमें लगने वाले विभिन्न तरह के कीट फसलों को काफी नुकसान पहुंचाते हैं।
यदि फसल में तना छेदक कीड़ा लगा हो तो 10 ग्राम साबुन का घोल मिलाकर 10 दिन के अंतराल पर तीन बार छिड़काव करना चाहिए।
मीज मक्खी कीट का प्रकोप महाराष्ट्र की फसल में ज्यादा होता है।
यह कीट जब बालियां निकलने लगती हैं तो आक्रमण करता है।
कीट की मादा मक्खी नारंगी रंग या लाल रंग की होती है, जो फूलों के अंदर अंडे देती है।
अंडो से 2 से 3 दिन में झिल्लियां निकलकर फूलों के अंडकोषों को खाकर नष्ट करती हैं।
उन्नत विधि से संकर ज्वार की खेती करने पर औसतन 40-50 क्विटंल प्रति हेक्टेयर दाने व 100-125 क्विंटल सूखी कड़बी की उपज प्राप्त होती है।
यह वर्षा पर निर्भर करता है।
सामान्य तौर पर इन क्षेत्रों से लगभग 25-30 क्विटंल प्रति हेक्टेयर सूखी कड़बी प्राप्त होती है।
छोटी इलायची भारत से लेकर मलेशिया तक उगाई जाती है।
किसी भी खाद्य पदार्थ को सुगंधित करना हो तो छोटी हरी इलायची का प्रयोग किया जाता है।
इसके बीज बहुत ही सुंगध देते हैं।
वनस्पति विज्ञान में हरी इलायची का नाम इलेट्रिया कार्डमोम है।
इसका पौधा झाड़ीनुमा होता है और तीन मीटर तक तना रहता है।
इसके फूल सफेद गुच्छों में होते हैं।
इलायची भी गुच्छों में लगती है।
फूल के फल में तीन प्रकोष्टक होते हैं जिनमें बीज होते हैं।
कच्ची डकार आने पर इलायची, काली मिर्च को घी में मिलाकर लें।
ऐसा करने से कच्ची डकारें आना बंद हो जाती हैं।
कई बार हिचकी आने लगती हैं और काफी देर तक बनी रहती है।
ऐसे में लोग खुद को असहज महसूस करते हैं।
एकाएक हिचकी शुरू होने पर तुरंत इलायची मुंह में रख लेनी चाहिए।
इससे तत्काल फायदा मिलता है।
गर्मी के मौसम में अक्सर लोग लू की चपेट में आ जाते हैं।
इस मौसम में घर से बाहर निकलते वक्त मुंह में इलायची डालें।
यह लू के थपेड़ों से बचती है।
यदि लू लग भी जाए तो मरीज को तुरंत इलायची खिला देना चाहिए।
इससे लू का असर कम हो जाता है।
स्वप्न दोष- इलायची के दाने को चबाकर खाएं या दूध में घोट कर रात को सोते समय पी लें, ऐसा करने स्वपनदोष की समस्या से मुक्ति मिल जाती है।
पथरी के मरीजों को भी यह फार्मूला फायदा करता है।
खेती को लेकर आए दिन बहस होती रहती है।
भारत में ज्यादातर लोगों की आय का स्थायी साधन खेती है।
ऐसे में कुछ किसान सीमांत होने के बाद भी खेती से अच्छी आय हासिल कर रहे हैं।
कुछ किसान अनुपजाऊ इलाके में होने के बाद भी उपज प्राप्त कर रहे हैं।
यह सब सच साबित होता है कड़ी मेहनत और दृढ़ इच्छा शक्ति से।
ऐसे ही एक किसान है जोधपुर जिले के नंदकिशोर जैसमेरिया।
इन्होंने रेतीली भूमि से सोना निकालने की कहावत को सच कर दिया है।
एकीकृत प्रणाली अपनाकर रेतीली भूमि में पहले बेर की बागवानी की और अब बेर की नर्सरी के जरिए दूसरे प्रदेशों में भी नाम कमा रहे हैं।
इसके लिए इन्हें इनजी रंगा फार्मर अवार्ड सहित कई सम्मान प्रदान किए गए हैं।
जोधपुर जिला मुख्यालय से करीब 25 किलोमीटर उत्तर में रेतीले पहाड़ों के पीछे स्थित मनकलओ गांव को खेतीबाड़ी के लिहाज से मुफीद नहीं माना जाता है।
चारों तरफ बालू के पहाड़ों से घिरे गांव में ही रहते हैं नंदकिशोर जैसलमेरिया।
इस इलाके में औसत बारिश 365 मिमी होती है।
किसान खेतीबाड़ी के बजाय दूसरे काम में लगना अपनी जीविका के लिहाज से बेहतर मानते हैं।
वैज्ञानिकों ने खेत की मिट्टी परखी।
जांच-पड़ताल के बाद वैज्ञानिकों की पहल पर उन्नतशील कार्यप्रणाली के साथ नंदकिशोर ने अपने खेत में बेर लगाए।
पहली बार 750 पौधे लगाए गए।
बलुई मिट्टी के बीच इन पौधों की रखवाली करने का जिम्मा उठाया।
उन्होंने एक-एक पौधे को सींचा और संजोया।
कुछ समय बाद ही ये पौधे बड़े हो गए और उनमें फूल दिखने लगा।
यह देख नंदकिशोर की खुशी का ठिकाना नहीं रहा।
वह तुरंत काजरी पहुंचे और वैज्ञानिकों को पौधों में फूल लगने की जानकारी दी।
वैज्ञानिकों ने मौका मुआयना किया और बेर के फूलों को बचाने की तकनीक बताई।
नतीजा यह रहा कि खेत में अकूत बेर पैदा हुए।
ऐसे में खेत की बाड़ पर नीम, बबूल आदि के पेड़ लगवाए।
इन पेड़ों से दोहरा फायदा हुआ।
एक तो खेत की मेड़ सुरक्षित हो गई और दूसरे ये पेड़ बड़े हुए तो इनसे पहले ईंधन के लिए लकड़ी व चारे का स्थायी उत्पादन प्राप्त होने लगा।
इनसे मिट्टी का संरक्षण, सुरक्षा एंव उर्वरता में भी वृद्धि हुई।
बाद में इन पेड़ो की लड़की भी उनके लिए आमदनी का जरिया बन गई।
इस तरह एक खेत की आमदनी मुख्य रूप से बेर फल की बिक्री, मधुमक्खियों को रखने वाले बक्सों को किराये पर देने से प्राप्त शुल्क, बेर और अन्य पेड़ों के पत्तों, ईंधन के लिए लकड़ियों की छंटाई से होने लगी।
बेर का प्रत्येक पेड़ प्रतिवर्ष 30 किलों बेर देने लगा।
भारत एक कृषि प्रधान देश है।
यहाँ की लगभग 65-70 प्रतिशत जनसंख्या की रोजी रोटी कृषि से चलती है।
लगभग 65% कार्य बल इसमें लगा हुआ है और वर्तमान (2010-11) में राष्ट्रीय सकल घरेलू उत्पाद (GDP) में कृषि का योग दान लगभग 14.2% एवं निर्यात अर्जन में हिस्सा लगभग 16% कृषि से है।
जिसका विकास गाँवों के बिना सम्भव नहीं है।
गेहूँ, धान, ज्वार, गन्ना, मक्का, आलू, सब्जियाँ आदि यहाँ की प्रमुख उपज हैं।
देश की जनसंख्या निरन्तर बढ़ रही है, जो 2001 की जनगरणानानुसार 102.7 करोड़ थी जो वर्तमान 2011 में 121 करोड़ के लगभग है, जबकि कृषि योग्य भूमि सीमित है व उसमें दिन प्रतिदिन कमी होती जा रही है।
फलस्वरूप सिकुड़कर लगभग 0.15 हेक्टेयर जोत का आकार रह गया है।
अत: खाद्य उपज, मांग के अनुसार बढ़ाने के लिए उन्नत कृषि तकनीक की जानकारी अति आवश्यक है।
शस्यविदों का इस कार्य के प्रति पूर्ण उत्तरदायित्व है।
कृषि वैज्ञानिक खाद्य समस्या का सामना सफलतापूर्वक कर रहे हैं।
ऋतुओं के अनुसार कृषि फसलें खरीफ, रबी व जायद तीन श्रेणियों में विभाजित हैं।
खरीफ की मुख्य फसल/उपज धान, ज्वार, बाजरा, अरहर, तिल, मुंगफली, उड़द, मूँग व सोयाबीन आदि हैं।
रबी की मुख्य उपज गेहूँ, सरसों, चना, मटर, मसूर, व लाही (तोरिया) हैं।
जायद में कहूवर्गीय फसलों- कहू, खरबूज, तरबूज, ककड़ी के अलावा भिण्डी, उड़द, मूँग, लोबिया व सूरजमुखी आदि भी पैदा किए जाते हैं।
रेशेदार कृषि उपजों में कपास मुख्य फसल है।
यह खरीफ में बोई जाती है तथा इससे प्राप्त रेशों से सूती वस्त्रों का निर्माण किया जाता है।
यह प्रमुख रूप से काली मिट्टी, जलोढ़ मिट्टी व लैटेराइटिक मिट्टी में उगायी जाती है।
कपास की गुणवत्ता रेशे की लम्बाई, बारीकी, परिपक्वता व समानता पर निर्भर करती है।
अच्छी पैदावार के लिए अन्य फसलों की भाँति कपास को भी इसमें लगने वाले रोगों (म्लानि, मूल, विगलन, एन्थ्रेकनोज व झुलसा) एवं कीटों (हराल, चितकबरी या गुलाबी सूँडी) से बचाना जरूरी होता है।
चारे की फसलों में बरसीम जई, लूसर्न, ज्वार, ग्वार, बाजरा, नेपियर घास तथा पैरा घास आदि प्रमुख हैं।
इनमें बरसीम, नेपियर घास पैरा घास अत्यन्त पौष्टिक हैं।
पौधों की वृद्धि और फसलों की उपज पर जल का बहुत प्रभाव पड़ता है।
अत: भूमि में पर्याप्त नमी होनी चाहिए।
यह जल अनेक रासायनिक भौतिक व जैविक क्रियाओं द्वारा फसल को लाभान्वित करता है।
मृदा में जल आर्द्रताग्राही केशिका गुरुत्वीय एवं संयुक्त चार रूपों में पाया जाता है।
लाभदायक उपज के लिये मृदा के खाद का विशेष महत्व है।
खाद भूमि की उर्वता को बढ़ाकर पौधों की वृद्धि के लिये आवश्यक पोषक तत्वों की पूर्ति करते हैं।
इनसे पौधों को प्राप्त होने वाले आवश्यक तत्व नाइट्रोजन, फॉस्फोरस, पोटाश, कैल्सियम, मैग्नीशियम व गंधक हैं।
पोटैशियम के स्रोत भी जैव पदार्थ व रासायनिक उर्वरक हैं।
कैल्सियम, मैग्नीशियम व सल्फर भूमि के अनेक प्रकारर के यौगिक के रूप में पाये जाते हैं।
विभिन्न फसलों के लिए इन पोषक तत्वों की मात्रा की आवश्यकता भिन-भिन्न होती है तथा इनको देने का समय भी भिन्न-भिन्न होता है।
नाइट्रोजन की आश्यकता वृद्धि के समय अधिक, परन्तु फॉस्फोरस की आवश्यकता प्रारम्भ में ही अधिक होती है।
पोटाश को पौधे फसल की वृद्धि तक मृदा से ग्रहण करते रहते हैं।
जड़ों की वृद्धि के लिये आरम्भ में ही पोटाश की अधिक आवश्यकता पड़ती है।
गोबर की खाद सभी खादों में श्रेष्ठ है।
इसमें पौधों के लिये आवश्यक सभी पोषक तत्व होते हैं, परन्तु हमारे देश में अधिकांश गोबर ईंधन के रूप में प्रयोग हो जाता है।
थोड़ी मात्रा में जो ढेर के रूप में इकट्ठी होती है, वहाँ वर्षा व धूप से उसके पोषक तत्वों में कमी होती रहती है।
अत: इस खाद का उचित संग्रह करने के लिये खाद को गड्ढे में, जिन्हें कम्पोस्ट फिट कहते हैं, इकटठा किया जाता है।
आजकल गोबर गैस संयन्त्र द्वारा भी गोबर की खाद बनाने का प्रचलन हो गया है।
खेती की अच्छी उपज के लिये उचित मात्रा में जल की उपलब्धता भी परमावश्यक है।
वर्षा का जल प्रमुख स्रोत है।
परन्तु यह अनिश्चित व अनियमित है, अत: इसकी कमी को सिंचाई के कृत्रिक साधनों द्वारा पूरा किया जाता है।
किसी फसल को कितनी मात्रा में पानी की आवश्यकता है यह बात वायुमण्डल की आर्द्रता, ताप, वायु की गति, भूमि की किस्म, फसल विशेष की निराई, जुताई-बुवाई करने के ढंग तथा भूमि की उर्वरता पर निर्भर करती है।
आवश्यकता से अधिक जल इकट्ठा होने पर भूमि में वायु संचार में बाधा उत्पन्न होती हैं जिसके कारण हानिकारक लवण एकत्र होने लगते हैं, मृदा का ताप कम हो जाता है, जड़ें उथली होने लगती हैं, जुताई-बुवाई पिछ्ड़ जाती है व दलदल बन जाता है।
एकत्रित जल अनेक बीमारियों व कीड़ों को जन्म देता है।
भूमि के अन्दर से प्राप्त पानी के गुण भी अलग-अलग होते हैं।
कहीं का पानी जो कृषि योग्य होता है, तो कहीं का पानी खारी, तेलिया या बंग (जहरीला)।
इस प्रकार ऐसा जल सिंचाई के लिए उसके गुण को ध्यान में रखकर प्रयोग किया जाए।
खारे पानी में नाइट्रेट (NO3) अधिक होते हैं।
ऐसे पानी की विशेषता यह होती है कि यह खारा व मीठा दोनों ही प्रकार का हो सकता है।
खारा पानी कृषि के लिए नुकसानदायक है, लेकिन मीठा नहीं।
अधिकतम कृषि उपज प्राप्त करने के लिए विभिन्न फसलों के उत्पादनवर्द्धक अवयवों (गुणों) के जानकारी फसल की से अधिक आर्थिक लाभ प्राप्त करने के लिये अति आवश्यक होती है।
उन्नतिशील प्रजातियों में अधिक उपज देने वाले विशेष गुण होते हैं, जिनके संयुक्त योगदान के परिणामस्वरूप प्रति इकाई क्षेत्र से अधिक कृषि उपज प्राप्त होती है।
अल्प प्रकाशपेक्षी पौधे (Short day plants)- प्रकाश की अवधि दिन में, यदि निर्धारित सीमा से अधिक हो, तब पौधे में फूल न आकर वानस्पतिक वृद्धि अधिक होने लगती है।
उदाहरण के तौर पर यदि 8 घण्टे की अधिकतम सीमा है तो ऐसी फसल में फूल आने के समय प्रकाश की अवधि 8 घण्टे या इससे कम ही होनी चाहिए।
इस वर्ग में खरीफ की प्रमुख फसलें मक्का, सोयाबीन, ज्वार, बाजरा, धान आदि आती हैं।
इन्हें C4 पौधे कहा जाता है।
दिवस निष्प्रभावी पौधे (Day netural plants): इस वर्ग के पौधों की फूल आने की प्रक्रिया पर प्रकाश अवधि का कोई प्रभाव नहीं पड़ता है।
इनमें पुष्पन, अल्प एवं दीर्घ दीप्तिकाल दोनों ही दशाओं में हो जाता है, जैसे कपास, सूरजमुखी, टमाटर आदि।
नकदी फसलें (Cash crops)- जिन्हें तुरन्त या सीधे बाजार में बेचकर लाभ कमाया जा सके, जैसे गन्ना या आलू, तम्बाकू।
पैडोलॉजी- यह मृदा विज्ञान की वह शाखा है जिसके अन्तर्गत मृदा को शुद्ध रूप से एक प्राकृतिक पिण्ड माना जाता है तथा मृदा की प्रयोगिक उपयोगिताओं का कोई ध्यान नहीं दिया जाता।
यह विज्ञान मृदा के जन्म निर्माण तथा उसके वितरण से सम्बन्धित है, जो कि मृदा के संगठन, जीवन तथा उसकी गतिशीलता के अध्ययन में जाना जाता है।
यह विज्ञान मृदा के गुण, वर्गीकरण, व्यवहार, शरीर विज्ञान तथा शरीर रचना विज्ञान का अध्ययन करती है इसके अन्तर्गत मृदा निर्माण की उत्तरदायी प्राकृतिक शक्तियों का भी वर्णन आता है।
मृदा परिक्षण के आधार पर खेत की मृदा में आवश्यक पोषक तत्वों की उपलब्धता ज्ञात हो जाती है और प्राप्त परीक्षण परिणाम के आधार पर फसल के लिए संतुलित उर्वरक संस्तुतियाँ दी जाती हैं।
अत: मृदा परीक्षण कराना उन्नत कृषि के लिए परम आवश्यक है।
मनुष्य के आहार में फलों एवं सब्जियों का विशेष महत्व है।
उसके प्रतिदिन के भोजन में खाद्यान्नों के साथ-साथ फल व सब्जियों का होना भी परमावश्यक है, क्योंकि इनसे उसको विटामिन, कार्बोहाइड्रेट्स, लवण, लोहा, कैल्सियम व फास्फोरस आदि पोषक तत्व प्राप्त होते हैं जो संतुलित आहार के लिए आवश्यक हैं।
भोजन के अतिरिक्त आर्थिक दृष्टि से भी फलों व सब्जियों का महत्व कम नहीं है।
फलों की खेती खाद्यान्नों की अपेक्षा अधिक लाभदायक है।
उन्नतिशील देशों में फलों का अन्तरराष्ट्रीय व्यापार भी होता है।
इसके अतिरिक्त फलों से जैम-जैली, आचार, मुरब्बा, सिरका, शर्बत, चटनी आदि बनाने के उद्योग स्थापित किये गए हैं जो अनेक व्यक्तियों के जीविकोपार्जन के साधन हैं।
उद्यान में कई प्रकार के फल एक साथ न लगाकर पृथक-पृथक लगाने चाहिए।
वृक्षारोपण की योजना बनाते समय इस बात का ध्यान रखना चाहिए कि विभिन्न प्रकार के वृक्षों का समुचित विकास हो सके, कृषि कार्य में सुविधा रहे तथा अधिक से अधिक फल लगाये जा सकें।
वृक्षारोपण के विभिन्न प्रचलित ढंग वर्गाकार, आयताकार, षट्भूजाकार, क्विन्कन्स व कंटूर विधि हैं।
वृक्षों के विकास पर ताप, वायु व पाले का भी प्रभाव पड़ता है।
अधिक गर्मी व तेज वायु इनके लिये हानिकारक होती है।
पौधों को तेज धूप से बचाने के लिये अस्थायी रूप से पुआल अथवा घासफूस की टट्ठी बनाकर खड़ी कर दी जाती है।
तेज हवा से उद्यान को बचाने के लिये उसके चारों ओर वायु अवरोधक वृक्ष लगाने जरूरी होते हैं।
फल व सब्जी के पौधे को शीत लहर, गरम हवा अथवा तेज धूप आदि का सामना करने योग्य बनाने की क्रिया को सहिष्णु बनाना कहते हैं।
इसके लिए यह आवश्यक है कि पौधे के सूखने से पूर्व ही न्यूनतम सिंचाई कर दी जाये तथा उसको अधिक से अधिक खुला छोड़ दिया जाये।
तापमान की कमी भी पौधे को सहिष्णु बनाती है।
जीवित पौधे को एक स्थान से निकालकर दूसरे स्थान पर लगाने को प्रतिरोपण कहते हैं।
जब पौधे सुप्तावस्था में हो अथवा अधिक सक्रिय रूप से वृद्धि हो तब प्रतिरोपण किया जाना उचित रहता है।
महँगे बीजों की बचत करने के लिए प्रतिरोपण किया जाता है।
प्रतिरोपण से जड़ों की काट-छाँट होने के कारण पौधों में कई छोटी शाखाओं वाली जड़ें विकसित हो जाती हैं तथा फसल के लगाये जाने से उसके उगने तक के समय में बचत होती है, इसके कारण फसलों को प्रतिकूल परिस्थितियों में उगाना भी सम्भव हो जाता है।
प्रतिरोपण बहुत सावधानी से किया जाना चाहिये।
पौधे को निकालने के बाद उसको छायादार स्थान में गीले कपड़े से ढककर रखना चाहिए।
अपने विशिष्ट स्वाद एवं अनेक उपयोगों के कारण आम सबसे महत्वपूर्ण फल है।
भारत के बाहर विदेशों में भी इसकी बहुत मांग रहती है।
यह देश के सभी भागों में उगाया जाता है तथा इसकी दशहरी, सफेदा, लंगड़ा, बम्बइया, बंगलौरी, नीलम आदि अनेक जातियाँ हैं ।
केला भी भारत का एक महत्वपूर्ण फल है।
यह उष्ण कटिबन्धीय प्रदेशों का फल है तथा भारत के अलावा मलाया, संयुक्त राज्य अमेरीका, कनाडा, फ्रांस, जर्मनी व इंगलैण्ड में भी बहुत उगाया जाता है।
गर्म व नम जलवायु इसके लिये उपयुक्त रहती है ।
अमरूद, जामुन, पपीता, लीची आदि फलों का भी हमारे देश में विशेष महत्व है।
प्राणी विज्ञान की पशुपालन व पशु चिकित्सा शाखाओं के अन्तर्गत पशुओं की देख-भाल, उनसे अधिक मात्रा में दूध प्राप्त करने के ढंग तथा मूर्गीपालन, मछ्ली उद्योग व मधु मक्खी पालन के विषय में ज्ञान प्राप्त किया जाता है।
इसके अन्तर्गत प्राणी-विज्ञान कृषि में भी सहायक है।
इससे कृषक हानिकारक कीटों के विषय में जानकारी प्राप्त कर उनके अण्डों व डिम्बकों को नष्ट करने में अधिक सफल हो सकता है।
इससे वह अपने मित्र प्राणियों जैसे केंचुए, मेढक, साँप व पक्षियों के विषय में भी ज्ञान प्राप्त करता है।
प्राणी-विज्ञान का ज्ञान कई उद्योगों में भी सहायक होता है।
कृषि प्रधान होने के कारण हमारे देश में ‘कृषि कीट विज्ञान’ (Agricultural Entomology) का अत्याधिक महत्व है।
प्राय: सभी फसलों पर कीटों का प्रकोप होता है जिसके फलस्वरूप भारी हानि होती है और कभी-कभी सम्पूर्ण फसल नष्ट हो जाती है।
टिड्डी, दीमक, पाइरिला, चेंपा, गन्धी, फल एवं तना वेधक जैसे कुछ जाने-पहचाने कीट हैं।
पौधे के अक्ष का आरोही (Ascending) भाग तना या स्तम्भ होता है जो प्रकाश की ओर भूमि से ऊपर रहता है।
इस पर पत्तियाँ कलिकाएँ, शाखाएँ, पूष्प व फल लगते हैं।
पत्तियों के मुख्य कार्य प्रकाश संश्लेषण, श्वसन-क्रिया वाष्पोत्सर्जन व जैवीय सन्तुलन बनाये रखना है।
केंचुए नम व नर्म मिट्टी में अधिकतर पाये जाते हैं।
अरस्तू ने सर्वप्रथम प्राणियों की जानकारी लिपिबद्ध की थी।
असिंजर व स्टोरर ने भी इसी वर्गीकरण को अपनाया है।
मेंढकों में नर व मादा अलग-अलग होते हैं।
मेढक का हृदय आगे से चौड़ा तथा पीछे से नुकीला होता है।
वृक्काओं का मुख्य कार्य रुधिर से यूरिया, यूरिक अम्ल आदि हानिकारक पदार्थों को मूत्र के रूप में पृथक करना है।
कबूतर के पर कन्टूर, डाउन व रोम-तीन प्रकार के होते हैं।
खरगोश डरपोक परन्तु चालक जीव है।
फीताकृमि मनुष्य की आहार नाल में पाया जाने वाला जीव है।
थियोफ्रस्टिस अरस्तू के शिष्य थे तथा इन्होंने पौधों की जानकारी लिपिबद्ध की थी।
शकरकन्द की मूलें कहीं पतली तथा कहीं मोटी होती हैं जो कन्दिल मूलें (Tuberous roots) कहलाती हैं।
कुछ पुष्प उभयलिंगी, कुछ एकलिंगी, कुछ पुँकेसरी कुछ स्त्री केसरी व कुछ नपुंसक होते हैं।
ऊतक तन्त्र अधिचर्म, मरण तथा संवहन तीन प्रकार के होते हैं।
कुकरबिटा कुछ के पौधों में कहू, पेठा, करेला,घीया, खीरा आदि आते हैं।
द्विवर्तीय पौधों के शरीर स्थूल होने के कारण प्राथमिक ऊतक बदल जाते हैं और द्वितीयक संवहन ऊतक बन जाते हैं जो इनके बढ़े हुए शरीर की आवश्यकता को पूरा करते हैं।
श्वसन क्रिया जीवित कोशिकाओं में पाये जाने वाले कॉन्ड्रियोसोम्स में होती है।
इस कुल के पुष्प विभिन्न रंगों के होते हैं।
‘मॉस’ को ही फ्यूनेरिया कहते हैं।
कृषि यन्त्र मुख्यत: दो भागों में विभाजित किये जा सकते हैं।
प्रथम भाग में वे यन्त्र आते हैं जो कृषक स्वयं अपनी शारीरिक शक्ति से चलाते हैं, जैसे खुर्पी, फवड़ा द्वितीय भाग के अन्तर्गत वे यन्त्र हैं जिनके संचालन में पशु, डीजल इंजन अथवा ट्रैक्टर की शक्ति की आवश्यकता होती है जैसे- हल, हैरो, कल्टीवेटर।
मिट्टी को भुरभुरी बनाने के लिये कल्टीवेटर नामक यन्त्र का प्रयोग किया जाता है।
यह खरपतवार नष्ट करने खेते में खाद मिलाने तथा खेत को बुवाई के लिये शीघ्र तैयार करने में भी उपयोगी रहता है।
इसकी प्रमुख किस्में कानपुर, वाहवाह, शाबास हैं।
एक अन्य उपयोगी यन्त्र हैरो है।
कल्टीवेटर की भाँति हैरो भी जुते हुए खेत की घास-पात निकालना, मिट्टी को भुरभुरी बनाना तथा बोये हुए खेत की पपड़ी तोड़ने में उपयोगी रहता है।
कृषि विधियों में खेत की जुताई का अति महत्व है।
जुताई खेत में बाहर से भीतर को अथवा भीतर से बाहर को की जाती है।
किसी इंजन अथवा विद्युत मोटर आदि शक्ति के स्रोत से शक्ति को उसके द्वारा चालित यन्त्र तक पहुँचाना शक्ति का प्रेषण कहलाता है।
फार्म की मशीनों को चलाने में सर्वसुल्भ रीति पट्टों व धिरनियों का प्रयोग होता है।
पट्टे मजबूत लचीले पदार्थ के बने होते हैं तथा दो अथवा दो से अधिक धिरनियों के ऊपर चढ़ाये जाते हैं।
ये रबर, चमड़े किरमिच अथवा सूत के बने हुए ठोस होते हैं।
हमारे देश के किसान फसलों की कटाई सामान्यत: हाथ के दराँतों से करते हैं।
औद्योगिक विकास के साथ-साथ कृषि हेतु उन्नत उपकरणों की आवश्यकता बढ़ती जा रही है।
अत: कटाई के लिये दराँते के स्थान पर रीपर एवं कम्बाइन हरवेस्टर का प्रयोग बढ़ रहा है जो बैलों एवं ट्रैक्टर दोनों से खींचा जाता है।
फसल काटने के पश्चात अगला कार्य खलिहान में लाँक की मड़ाई का है।
कृषि उत्पादन बढ़ाने के लिये कृषि यन्त्रों का प्रयोग में लाना अत्यन्त आवश्यक है।
ये कृषि यन्त्र दो तरह की ऊर्जा द्वारा चलाये जाते हैं।
आजकल ‘जीरो टिल’ मशीन द्वारा धन की बुवाई की जाती है जो कम लागत में अच्छा कार्य करती है।
शीतित ढलवाँ लोहा अन्य प्रकार के लोहों की अपेक्षा अधिक सख्त होता है और इसके बने फाल ऊपरी घिसाव के कारण स्वत: ही पैने रहते हैं।
देशी हल ‘V’ आकार की कूँड़ बनाता है जिससे दो कूँड़ों के बीच में भूमि छूट जाती है जिसको जोतने के लिये पुन: आड़ी जुताई करना आवश्यक हो जाता है।
बक्खर नामक यन्त्र बुन्देलखण्ड के अतिरिक्त कानपुर जिले की भोगनीपुर तहसील में भी प्रचलित है।
यह एक द्वितीय भू-परिष्करण यन्त्र है।
पटेला को पाटा, सुहागा, सरावन अथवा हैंगा भी कहते हैं।
कूप, तालाब व नहर से पानी उठाने का एक प्राचीन उपकरण ढेंकली है जिसका प्रयोग ऐसे स्थानों पर किया जाता है जहां कोई स्थायी यन्त्र लगाया जाना सम्भव न हो।
बीज बोने के लिये भूमि को तैयार करने तथा फसलों की वृद्धि के समय भूमि को खरपतवार रहित एवं ढीला रखने के उद्देश्य से की गयी समस्त क्रियायें भू-परिष्करण कहलाती हैं।
भारतीय किसान के लिये देशी हल एक बहुउद्देशीय उपकरण है।
गुनिया लकड़ी पर चिन्ह बनाने वाला उपयोगी यन्त्र है।
बसूला ग्रामीण बढ़ई का मुख्य उपकरण है जिसको वह दैनिक कार्यों में प्रयोग करता है।
छ: प्रकार की रेतियाँ चपटी, अर्द्ध वृताकार, तिकोनी चौपाहलू, गोल तथा हैण्ड प्रयोग में लाई जाती है।
जम्बूर का कार्य कील को लकड़ी में से खींचकर बाहर निकालना होता है।
आरी लकड़ी काटने वाला उपकरण है।
लौहार के लिये ठुकाई के काम को सफलतापूर्वक करने हेतु निहाई का प्रयोग अतिआवश्यक है।
रुखानी को आड़ा रखने से इसकी धार पर समानान्तर रेखाएँ पड़ जाती हैं जिससे धार कमजोर पड़ जाती है तथा बगल में रखने से रुखानी के जल जाने का भय रहता है।
कृषि अर्थशास्त्र का अभ्युदय अर्थशास्त्र की शाखा के रूप में हुआ है जिसके अन्तर्गत कृषक-समुदाय के आर्थिक क्रियायों व आर्थिक नीतियां का अध्ययन किया जाता है।
इस प्रकार कृषि-अर्थशास्त्र एक तरह अर्थशास्त्र का व्यावहारिक पहलू है और दूसरी ओर वह कृषि विज्ञान की विशिष्ट शाखा है।
कृषि विज्ञान वह विज्ञान है जिसमें कृषि उद्योग की विशिष्ट दशाओं में अर्थशास्त्र के सिद्धान्तों और विधियों का प्रयोग किया जाता है।
विभिन्न आवश्यकताओं को पूरा करने और विभिन्न लक्ष्यों को प्राप्त करने के लिए इन साधनों को अनेक प्रकार से प्रयोग में लाया जा सकता है।
कृषि उत्पादन में भारत पहले तो पिछ्ड़ा देश रहा है।
इसके प्रमुख कारण छोटी जोतें, जोतों का उपविभाजन, मानसून पर निर्भता, बाढ़ व सूखे के प्रकोप, अनुपयुक्त परम्परागत कृषि पद्धति, कृषकों का अशिक्षित होना, निर्धनता आदि रहे हैं।
सरकार द्वारा स्वतन्त्रता के पश्चात अनेक उपाय किये गए हैं व निरन्तर किये जा रहे हैं।
जिससे कृषि उत्पादन में वृद्धि हुई है।
अशिक्षा को दूर करने के लिए सरकार विभिन्न शैक्षिक कार्यक्रम चला रही है।
भारत के विभिन्न क्षेत्रों में भिन्न-भिन्न प्रकार की भौगोलिक एवं आर्थिक दशाएँ हैं।
अत: समस्त देश में एक सी कृषि प्रणाली प्रचलित नहीं है।
स्थानीय परिस्थितियों के अनुसार विभिन्न कृषि प्रणालियाँ- वर्षा कृषि, नम कृषि, सिंचित कृषि, शुष्क कृषि एवं झूमिंग कृषि प्रणाली भिन्न-भिन्न क्षेत्रों में अपनायी जा रही हैं।
भारत में कृषि अर्थव्यवस्था का एक अंग कृषि श्रमिक है।
ये वे व्यक्ति हैं, जो किसी अन्य व्यक्ति की भूमि पर केवल श्रम करते हैं तथा अपनी सेवाओं के बदले धन अथवा फसल का कुछ भाग प्राप्त करते हैं।
इन्हें भूमि के सम्बन्ध में अथवा उस पर उत्पन्न की जाने वाली फसलों के विषय में निर्णय लेने का कोई अधिकार नहीं होता है।
भारत में इनकी संख्या निरन्तर बढ़ती जा रही है।
जमीदारी प्रथा- इसके अन्तर्गत एक ही व्यक्ति एक या अधिक ग्रामों की भूमि का स्वामी होता है तथा वही व्यक्ति जो जमींदार कहलाता है।
किसानों से भूमिकर वसूल करने तथा सरकारी कोष में जमा कराने के लिये उत्तरदायी होता है।
ब्रिटिश शासकों ने अपनी सुविधा के लिये कुछ ब्रिटिश भक्त लोगों को भूमि का स्वामी बना दिया तथा भूमि जोतने वाले करोड़ों कृषकों के हितों का बलिदान कर दिया जिससे वे जमींदारों की दया पर निर्भर रहने लगे।
राजस्थान, मध्य प्रदेश आदि राज्यों में भी पारित अधिनियमों द्वारा जमींदारी उन्मूलन हुआ।
इसके पश्चात ही कृषि का रचनात्मक कार्य प्रारम्भ होता है।
कृषि उपज विपणन की दशा सुधारने के उद्देश्य से नियन्त्रित मण्डियों की स्थापना की गयी है।
इन मण्डियों की कमेटियों में क्रेत्ताओं एवं विक्रेताओं को समुचित प्रतिनिधित्व दिया जाता है तथा इनका संगठन एवं कार्य संचालन अधिनियम के अन्तर्गत बनाये गये नियमों के अनुसार होता है।
प्राचीनकाल से ही मनुष्य के जीवन में पशुओं का विशेष महत्व रहा है।
देश की पशु संख्या (18 Livestock Census 2008) के अनुसार 529 मिलियन पशुधन संख्या एवं कुल मुर्गी संख्या 648 मिलियन थी।
वर्ष 2009-10 में दुग्ध उत्पादन 112.5 मिलि. टन विश्वभर से अधिक (प्रथम स्थान पर) होते हुए भी उत्पादन में हम सबसे पीछे हैं।
वैज्ञानिक दृष्टिकोण से प्रत्येक मनुष्य को कम से कम 280 मि. लि. (10 औंस) दूध नित्य मिलना चाहिए, परन्तु हमारे यहाँ औसत 263 ग्राम/दिन व्यक्ति दुग्ध उपलब्धता (2009-10) है, जबकि विश्व औसत 284 ग्राम है।
स्विट्जरलैण्ड, डेनमार्क, अमेरिका एवं न्यूजीलैण्ड आदि इस दृष्टिकोण से हमारे देश की तुलना में बहुत आगे हैं।
देश में वर्ष 1950-51 में दुग्ध उत्पादन 17 मिलि. टन ही था।
पशुपालन व्यावहारिक विज्ञान की वह शाखा है जो पालतु पशुओं को मितव्ययता पूर्ण, स्वस्थ रखने की कला बोध कराती है।
इसके अन्तर्गत हम पशु प्रजनन पशु पोषण, पशु सुप्रबन्ध तथा चिकित्सा आदि विषयों का अध्ययन करते हैं।
हमारे देश में राष्ट्र की कुल वार्षिक आय का लगभग 31% भाग केवल पशु धन से ही प्राप्त होता है।
वर्ष 2008-09 में कुल G.D.P में पशुधन एवं मत्स्य क्षेत्र का 4.07% योगदान रहा था।
पशुओं से हमें दूध, माँस, ऊन, अण्डा, चमड़ा, खाद, बाल आदि उपयोगी वस्तुएँ प्राप्त होती हैं।
खेती के कार्यों जैसे जुताई, सिंचाई एवं भार वाहन में पशुओं का प्रयोग किया जाता है।
देश में विभिन्न पंचवर्षीय योजनाओं के अन्तर्गत पशु नस्ल सुधार, दूध की उत्पादन वृद्धि, माँस, ऊन एवं अण्डों के उत्पादन बढ़ाने का लगातार प्रयत्न किया जा रहा है।
देश में कई स्थानों पर अनुसन्धानशालायें कार्य कर रही हैं जिनसे परीक्षण करने के बाद लाभप्रद तथ्य पशुपालकों को बताये जाते हैं।
केन्द्रीय सरकार ने राष्ट्रीय डेरी अनुसन्धान संस्थान (National Dairy Resarcah Institute NDRI) करनाल (हरियाणा) 1955 में स्थापित किया, यह संस्थान पशुपालन व दुग्ध उत्पादन के क्षेत्र में नई-नई जानकारी की खोज करता है तथा किसानों तक प्रसार के माध्यम से पहुँचाता है।
अनुमान लगाया गया है कि दूध का प्रतिवर्ष औसत उप्तादन प्रति गाय 178 किलोग्राम तथा प्रति भैंस 491 किलो है।
देश में भैंसों की संख्या कम होते हुए भी इनकी उपयोगिता अधिक है।
देश के कुल दुग्ध उत्पादन का 50 से 55 प्रतिशत दूध भैंसों से ही प्राप्त होता है, परन्तु भैंसों की अपेक्षा गायों के सुधार का क्षेत्र विदेशी नस्लों के साथ प्रजनन द्वारा अधिक विस्तृत है।
दूसरे वर्ग की गायें दोहरे उद्देश्य की पूर्ति करने वाली होती हैं अर्थात औसतन दूध भी अच्छा देती हैं, एवं उनके बैल भी कृषि कार्यों में अच्छे निकलते हैं, जैसे कि हरियाणा, कोकरेज, थारपारकर (सफेद सिंधी), कोसी या मेवाती, अंगोल, गोवलाओं, नीमाड़ी, गंगातीरी या शाहाबादी एवं कृष्णा घाटी आदि नस्ले हैं।
तीसरे वर्ग की गायों को भारवाही वर्ग (Draught) की नस्लों में सम्मिलित किया गया है।
इस वर्ग के बैल कृषि कार्यों एवं तेज चाल आदि के लिए प्रसद्धि है, परन्त गायें बहुत कम दूध देती हैं अमृत महल, नागौरी, पंवार, हिसार, खेरीगढ़, आलमबादी, राठ, बछौर, बरगुर, बरगुर, डांगी कंगायम, खिलारी, मलवी आदि प्रमुख हैं।
यह सर्वविदित है कि विदेशी गायों की दुग्घ उपज हमारे देश की गायों की तुलना में बहुत अधिक है।
देशी गायों की नस्लों को संकर फ्रीजियन, ब्राउनस्विस. रैड डेन, आयर शायर गर्नसी रैड पोल एवं शार्ट होर्न आदि प्रमुख हैं।
इनसे गर्भित कराई गई गायों से प्राप्त संकर नस्ले अधिक दूध देती हैं।
गायों की प्रमुख संकर नस्ले जरसिन्ध, करन स्विस एवं करन फ्राई हैं।
संकर गायों का दुग्ध उपज तो अधिक होती ही है साथ ही देशी गायों की तुलना में वे शीघ्र जवान होकर बच्चा देने लगती है।
भेड़ पालने का प्रमुख उद्देश्य ऊन प्राप्त करना है।
ऊन के साथ-साथ भेड़ से मांस, दूध, खाल एवं खाद के माध्यम से देश को प्रतिवर्ष लगभग 28 करोड़ रुपये की आय होती है।
हमारे देश की भेड़ से औसतन 675 ग्राम ऊन प्रतिवर्ष प्राप्त होती है।
भारतीय भेड़ों का वर्गीकरण मुख्य रूप से दो भागों में बाँटा गया है।
प्रथम वर्ग में ऊन वाली भेड़े तथा दूसरे वर्ग में बालों वाली भेड़े सम्मिलित हैं।
बालों वाली भेड़ों की दो प्रमुख नस्लें हैं, मन्डिया तथा नैल्लौर; इन भेड़ों में ऊन बहुत कम होकर बाल ही अधिक पाये जाते हैं।
भेड़-बकरियाँ सन्तानोत्पत्ति के योग्य आमतौर पर 1 1/2 वर्ष तथा इनके नर एक से दो वर्ष में तैयार हो जाते हैं।
मादा भेड़-बकरियाँ 18 से 21 दिन बाद 24 से 72 घण्टे के लिये ऋतुमयी होती हैं।
इनका गर्भकाल औसतन 150 दिन का होता है।
उत्तम माँस प्राप्त करने के लिये नर भेड़-बकरों को 1 से 2 माह पर बधिया कर देते हैं।
देश में अण्डों की बढ़ती मांग एवं माँस की कम उपज को ध्यान में रखते हुए भारत सरकार ने मुर्गीपालन के विकास की ओर अधिक ध्यान दिया है।
मुर्गीपालन व्यवसाय कम लागत से शुरू किया जा सकता है तथा अधिक से अधिक लाभ प्राप्त किया जा सकता है।
प्रोटीन भोजन का एक आवश्यक तत्व है।
यह दालों के अलावा अण्डों द्वारा सुगमता से प्राप्त की जा सकती है।
एक स्टेण्डर्ड आकार एक अण्डे का भार लगभग 50 से 60 ग्राम होता है।
मुर्गी कम समय में लगभग 6 माह में अण्डा देना प्रारम्भ कर देती है।
यदि गोश्त के लिये मुर्गी पाली जाती है तो इससे भी कम अवधि में लगभग 1.5 से 2.0 माह में ही तैयार हो जाती है।
मुर्गी के जननांगों में अण्डा बनना और बाहर आ जाना लगभग 24 घण्टे में हो जाता है।
अण्डों से बच्चा (चूजा) निकलना प्राकृतिक एवं कृत्रिम विधि में एक प्रकार की मशीन (इनक्यूबेटर) द्वारा यह कार्य लिया जाता है।
भारतीय जनसंख्या का एक बड़ा भाग शाकाहारी है।
उनको दूध के द्वारा ही प्रोटीन उपलब्ध होती है।
अत: दूध मनुष्यों की डाइट का एक अभिन्न अंग है।
प्रति व्यक्ति करीब 280 मिली दूध मिलना आवश्यक है, परन्तु उसका मिल पाना कठिन है।
जो वर्तमान में 263 मिली प्रतिदिन/ प्रति व्यक्ति उपलब्ध है।
अत: डेरी व्यवसाय को बढ़ाना अत्यन्त आवश्यक है।
डेयरी व्यवसाय की सफलता इस बात पर निर्भर करती है कि पशुओं का औसत दुग्ध उत्पादन अधिक हो।
दूध प्रकृति का सबसे अधिक महत्वपूर्ण भोजन है।
दूध में खनिज लवणों की मात्रा मानव शरीर के लिए आवश्यक खनिज लवणों की आवश्यकता की तुलना में थोड़ा कम होती है।
विशेष रूप से लोहा एवं ताँबा लवण नगण्य मात्रा में होते हैं।
हमारे देश में जहाँ अधिकांश लोग शाकाहरी हैं।
दूध का विशेष महत्व है।
दूध में मिलावट की जाँच लैक्टोमीटर से की जाती है।
लैक्टोमीटर के द्वारा आपेक्षिक घनत्व ज्ञात कर लिया जाता है।
गाय के शुद्ध दूध का आपेक्षिक घन्तत्व 60º F पर 1.028 होता है, जबकि भैंस के दूध का आपेक्षिक घनत्व 1.032 होता है।
हमारे देश में जो दूध उत्पन्न किया जाता है उसमें जीवाणुओं की संख्या बहुत अधिक होती है।
दुग्ध व्यवसाय में लगे मनुष्यों की स्वव्छ दूध उत्पादन के विषय में पूर्ण जानकारी होने के कारण भी दूध दूषित हो जाता है।
दूध का दोहन भी एक कला है।
दोहन का उद्देश्य स्तन से सम्पूर्ण दुध दुहकर निकाल देना होता है।
डेरी व्यवसाय की सफलता बहुत कुछ दुग्ध दोहन पर निर्भर करती है।
दुग्ध दोहन का कार्य हमारे देश में हाथों द्वारा ही अधिकतर होता है।
मशीन द्वारा भी दूध निकाला जाता है, परन्तु इसका प्रयोग केवल बड़ी दुग्धशालाओं तक ही सीमित है।
देश में हाथों द्वारा ही दूध निकालना अधिक प्रचलित है।
हाथों द्वारा दूध निकालने की तीन प्रमुख विधियाँ हैं- (1) अंगूठा मोड़कर दूध निकालना (2) चुटकी विधि तथा (3) पूर्ण हस्त दोहन वैज्ञानिक दृष्टिकोण से पूर्ण हस्त दोहन विधि ही सर्वोत्तम है।
फार्म के पशुओं की उम्र का खरीदने व बेचने वाले मनुष्यों के लिए अधिक महत्व है।
पशु की उम्र ऊपरी बनावट, सींग के छ्ल्ले, खुर, अभिलेखों एवं उनके दाँतों की अवस्था देखकर सही सही ज्ञात की जा सकती है।
गाय-भैंस, भेड़-बकरी के विभिन्न प्रकार के सभी दाँतों का कुल योग 32 होता है।
सामने वाले होंठों से ढके दाँतों को कृन्तक (Lncisors) कहते हैं।
गाय-भैंस, भेड़-बकरी में यह केवल निचले जबड़े में ही उपस्थित होते हैं।
जब पशुओं के मुख में सभी प्रकार के दाँत स्थायी रूप से निकल आते हैं तो यह अवस्था ‘भरा मुख’ Full mouth कहलाती है।
यह अवस्था गाय-भैंसों में 5 से 5 1/2 वर्ष पर आ जाती है।
गाय-भैंसों की आयु उनके सीगों पर बने छ्ल्लों द्वारा भी ज्ञात की जा सकती है।
पशु की तीन वर्ष की आयु होने पर उनके सींगों पर पहला छ्ल्ला बन जाता है।
इसके पश्चात प्रत्येक वर्ष एक नया छ्ल्ला बनता रहता है।
सींगों द्वारा पशु की उम्र ज्ञात करने का सूत्र भी है जो कि इस प्रकार है- पशु की उम्र में = छ्ल्लों की संख्या +2।
आजकल के आधुनिक एवं वैज्ञानिक युग में पशु प्रजनन की कृत्रिम विधि ही मुख्यत: अपनाई जाती है।
ग्रामीण जनता भी कृत्रिम गर्भाधान के महत्व को अब समझने लगी है।
इस विधि में नर पशु के वीर्य को यन्त्रों की सहायता से प्राप्त करके मादा के जनन अंगों में उचित समय और उचित स्थान पर पहुँचा दिया जाता है।
इस प्रकार की विधि से नस्ल सुधारने की बड़ी सुविधा रहती है।
भारतवर्ष में कृत्रिम गर्भाधान 1939 में पैलेस डेयरी फार्म मैसूर में डॉ. सम्मत कुमारन के द्वारा प्रारम्भ किया गया था।
पशुपालन की सफलता के लिये यह ज्ञान होना आवश्यक है कि पशुओं को किन-किन तत्वों की कितनी कितनी मात्रा कब खिलाएँ?
तभी पशुपालक पशुओं से अच्छा उत्पादन प्राप्त कर सकता है एवं शक्तिशाली भार वाहक पशु तैयार कर सकता है।
पशुओं की वृद्धि एवं जीवित रहने के लिये शरीर में कार्य जैसे- श्वसन, पाचन, दूध स्राव आदि के लिये खाद्य तत्वों व ऊर्जा की पशुओं को निरन्तर आवश्यकता होती है।
मनुष्यों की भाँति पशुओं को भी नमक, खनिज लवण तथा विटामिन्स की आवश्यकता होती है।
नमक, खनिज लवण शरीर में संचित नहीं होते, मूत्र तथा पसीने के रूप में शरीर से बाहर निकल जाते हैं।
अत: इनकी नित्य आपूर्ति सुनिश्चित होनी चाहिए, इसी प्रकार कुछ अन्य खनिज लवण जैसे कि कैल्सियम-फॉस्फोरस आदि भी हड्डियों व दाँतों के निर्माण के लिए आवश्यक होते हैं।
इसीलिए प्रौढ़ पशुओं को नित्य 60 ग्राम नमक तथा 30 ग्राम अस्थि चूर्ण (Bone meal) या खड़िया देना चाहिए।
विटामिन्स एक प्रकार के जीवन तत्व होते हैं।
लगभग सभी शारीरिक क्रियाओं के संचालन में इनका महत्वपूर्ण योगदान होता है।
किसी भी एक विटामिन की कमी से रोग हो जाते हैं।
पशु के शरीर में बाहरी एवं भीतरी जितने भी अंग होते हैं उनमें से प्रत्येक का अलग अलग कार्य होता है।
इन अंगों की बनावट एवं कार्य के आधार पर पशु के अच्छे-बुरे होने का अनुमान लगाया जाता है।
इस प्रकार पशु की बाह्य शरीर रचना का शारीरिक क्रियाओं से घनिष्ठ सम्बन्ध है।
उदाहरण के तौर पर सीना, सीने का घेरा बड़ा होना फेफड़ों एवं हृदय का सुविकसित होना प्रकट करते हैं।
इसी प्रकार तेज चाल एवं दौड़ने वाले बैलों के पुट्ठे ढालू अच्छे समझे जाते हैं जबकि उत्तम दुधारू गाय के पुट्ठे समतल होने चाहिए।
पशु का सामान्य तापमान, नाड़ी गति तथा श्वसन गति उसके पूर्णतया स्वस्थ होने का सूचक है।
इसमें विभिन्नता पशु की बीमारी अथवा असाधारणता का प्रतीक है।
गाय-भैंस का समान्य तापमान 101.5º F तथा भेड़-बकरियों का 103º F होता है।
गाय भैंसों की सामान्य नाड़ी गति 40 से 60 तथा भेड़-बकरियों की 65 से 85 प्रति मिनट होती है।
इसी प्रकार गाय-भैंसों की श्वसन गति 12 से 18 जबकि भेड़ बकरियों की 12 से 20 प्रति मिनट होती है।
पशुओं में प्रमुख रूप से संक्रामक रोग तथा छूत वाले रोग फैलते हैं।
अधिकतर रोग जीवाणुओं जैसे बैक्टीरिया, वाइरस, फफूँदी तथा प्रोटोजोआ से फैलते हैं।
पशुपालकों को बड़ी सावधानी से इन रोगों से अपने पशुओं को बचाये रखने का उपाय रखना चाहिए।
रोकथाम या बचाव उपचार से श्रेष्‍ठ होता है अन्यथा जब रोग पशु में प्रकट हो जाता है तो उसका उपचार कठिन होता है।
रोगों से बचाव करने के लिये सबसे पहले रोगी पशु को स्वस्थ पशु से अलग कर देना चाहिए ताकि वह छूत पशुओं में न फैला सके, पशुओं को नियमित रूप से विभिन्न रोगों के टीके लगवाने चाहिए।
इस प्रकार विभिन्न रोगों में औषधियों दो प्रकार की होती हैं।
प्रथम वर्ग में औषधियाँ पशु के शरीर में आन्तरिक रूप से प्रयोग होती हैं तथा द्वितीय वर्ग में औषधियाँ बाह्य रूप से प्रयुक्त होती हैं।
आन्तरिक रूप से पशु को औषधियाँ टिकिया, गोली, गोले, कैपसूल, चूर्ण, तरल, द्रव, चटनी, योनिवर्ति तथा पायस के रूप में दवा देते हैं।
औषधि का प्रभाव शीघ्र पहुँचाने के लिए दवा इन्जेक्शन या सुई के रूप में दी जाती है।
पशुओं को बाह्य रूप से दवा मरहम घाव पर छिड़क कर या उसकी ड्रेसिंग करेक, सिकाई, पुल्टिस, दवा युक्त घोल से नहला कर पैरों के स्नान, प्लास्टर तथा मालिश के तेल के द्वारा दी जाती है।
देश में 7 केन्द्रीय पशु-प्रजनन फार्म-सूरतगढ़ (राज.), चिपलीमा व सिमलीगुडा (उड़ीसा), धमरोड़ (गुजरात), हैस्सर घट्टा (कर्नाटक), अलमादी (तमिलनाडु) व अंदेशनगर (उ.प्र.) हैं।
महिलाओं की पशुपालन एवं डेयरी व्यवसाय में भूमिका- कुल मजदूर फोर्स की 71% है।
लगभग 16.84 मिलियन महिलायें एवं 22.45 मिलियन मनुष्य जुड़े हैं।
जैव-प्रौद्योगिकी भविष्य की एक बिखरी दृष्टि (Vision) को दर्शाती है, जिसके द्वारा अनेक बीमारियों को ठीक करना हमारी वृहद जनसंख्या को पोषण प्रदान करने हेतु और पर्यावरण को सुरक्षित करने में मदद मिलती है।
इस प्रकार ये तीनों ही क्षेत्र प्रौद्योगिकी के अन्तर्गत है।
जैव-प्रौद्योगिकी के विकास हेतु दूर-दृष्टि दस्तावेज 'Vision Document- 2001' बनाया गया जिसमें जैव-प्रौद्योगिकी अनुसंधान में नई ऊँचाइयाँ छूने, गरीबों की भलाई हेतु भविष्य में इसे उनके अनुरूप ढालना आदि का उल्लेख है।
जैव-प्रौद्योगिकी से सम्बन्धित सामान्य तथ्य।
जैव-प्रौद्योगिकी को उपयोगी बनाने के लिए मानव संसाधन विकास (Human Resource Development), संरचनात्मक विकास, उद्योग शैक्षिक आदान-प्रदान, तकनीकी हस्तान्तरण, वाणिज्यीकरण, बायोटैक पार्क, नियम कानून, मानवीय सोच एवं समझदारी, विश्वास और भागीदारी पर ध्यान देना होगा।
भारत, जैव-प्रौद्योगिकी की अद्वितीय क्षमता को हासिल करने के लिए महत्वपूर्ण प्रगति कर रहा है, जिसमें खाद्य सम्बन्धी समस्याओं एवं टिकाऊ (Sustainable), पोषण सुरक्षा, स्वास्थ्य देखभाल और अपने वृहद जैव स्रोतों के उपयोग आदि हैं।
कृषि में मुख्य प्रयास ट्रान्सजैनिकस के विकास, आनुवांशिकीय रूपान्तरण टिश्यू कल्चर हेतु प्रोटोकॉल की शुद्धता, बागवानी एवं वन स्पीशीज हेतु प्रदर्शन प्रोग्राम्स, मॉल्युकुलर टैक्सोनॉमी, बायो-पैस्टीसाइड्स, बायो-फर्टीलाइजर्स, पशुधन, एक्वाकल्चर एवं समुद्री जैव- प्रौद्योगिकी में हो रहे हैं।
साथ ही मृदा लवणीयता, सूखा प्रतिरोधी, कीट-व्याधिरोधी शोध क्षेत्र भी हैं।
‘मिशन मोड प्रोग्राम्स’- बांस (Bamboo) एवं रतनजोत (जैट्रोपा-डीजल पौधा) पर प्रमुख अनुसंधान संस्थानों देश के विश्वविद्यालयों द्वारा बायो-इन्फॉरमैटिक्स नेटवर्क स्थापित हैं।
कपास (Cotton-Coker FR)- कपास में ट्रान्स जैनिक्स का विकास Cry 1A(c) जीन को प्रयोग करके।
सरसों (ब्रैसिका जान्शिया)- ट्रान्स-जैनिक्स बीज उत्पादन हेतु ‘TMH-1' संकर द्वारा राष्ट्रीय चैक वरुणा (T-59) के ऊपर 55% अधिक उपज का मिलना।
कीट नियंत्ररण हेतु नीम का ''Allelo chemical- Azardiranchtin- A'' उप्ताद का विकास।
ज्ञात हो नीम का पेटेन्ट भारत ने पुन: वर्ष 2005 में हासिल कर लिया है जो अमेरिका की WR Grace Company ने 1999 में करा लिया था।
चाय (Tea) पौधों हेतु वृद्धि के लिए राइजो बैक्टीरिया ‘Fomes Lamoensis' का विकास।
गाजर घास (Parthenium hysterophorus) के नियंत्रण हेतु ‘Maxican beetle' का विकास आदि उल्लेखीय शोध हुए हैं।
हल्दी, फेन्यूग्रीक (सौंप) तथा तिल के सत में एस्ट्रोजैनिक क्रियाशीलता देखी गई है।
पादप जैव संसाधन पर एक सीडी शस्य सम्पदा (CD- Sasys Sampada) 2500 पादप स्पीशीज और 700 औषधीय पौधों की 10 दिसम्बर, 2004 को रिलीज की जा चुकी है।
48 पौधों से 575 सत बोटेनिकल पेस्टी साइड्स की CD भी तैयार की जा चुकी है।
जन्तु जैव-प्रौद्योगिकी (Animal Bio-technology)- चूहों एवं भैंस में क्लोन एम्ब्रियो (भ्रूण) के उत्पादन हेतु ‘सोमैटिक सैल न्यूक्लियर ट्रान्सफर टैक्निक’ को विकसित किया जा चुका है।
बफैलो जीनोमिक्स प्राग्रोम देश के 6 केन्द्रों पर शुरू किया जा चुका है।
बांस, इक्युलिप्टस एवं शुष्क क्षेत्र स्पीशीज के उत्पादन हेतु टिश्यू कल्चर पर अध्ययन लगातार है।
टीक, पाइनस, इक्युलिप्टस एवं कैजुरिना की आनुवंशिकी विविधता पर प्रोजेक्ट्स को प्रोत्साहन दिया जा रहा है।
जैव-विविधता के क्षेत्रों में क्षेत्रीय चावल किस्म ’Pooni IR-20’ के अन्दर लवण सहिष्णु जींस ‘A marina' को पृथक कर दिया गया है, जिसकी दूसरी पीढ़ी के बीजों में लवण सहिष्णुता मिली है।
बैंगन, फाइलैन्थस, अटलांटिया, विग्ना माइक्रोलिटोमा आदि में मॉल्युक्यूलर पर अध्ययन जारी है।
पृथ्वी के स्रोतों का इष्टतम प्रयोग करके मनुष्य द्वारा 'F5' प्रारम्भिक उद्देश्यों जैसे- भोजन, रातव, चारा, रेशा व ईंधन आदि की आपूर्ति के लिये जो क्रियाएँ की जाती है वे कृषि कहलाती हैं।
जैसे- फसलोत्पादन,फलोत्पादन, पुष्पोत्पादन, शाकोत्पादन, पशुपालन, मधुमक्खी पालन रेशम-कीट पालन, लाख-कीट पालन, वर्मीकल्चर (केंचुआ पालन)एवं मछ्ली पालन आदि।
विश्व में कृषि का विकास 1,000 BC से पूर्व आरम्भ हुआ, जिसका संक्षिप्त विवरण (20 वीं सदी के मध्य तक) है।
भारत में कृषि का विकास- अपनी लगातार बढ़ती हुई कृषि पैदावार द्वारा भारत कृषि प्रधान देश होने का दावा स्पष्ट करते हुए विश्व में कृषि विकास के क्षेत्र में प्रमुख स्थान प्राप्त कर चुका है।
फिर भी राष्ट्रीय आय का लगभग 17.6 प्रतिशत हिस्सा कृषि से प्राप्त हो पाता है और यह सच है कि अपने देश की लगभग 65 से 70 प्रतिशत जनसंख्या की जीविका कृषि से जुड़ी हुई है।
यह नहीं बल्कि सच मायने में भारत का प्रत्येक नागरिक प्रत्यक्ष या अप्रत्यक्ष रूप से खेती से जुड़ा हुआ है।
गाँवों में जीवनयापन करने वाली जनसंख्या का मुख्य धंधा कृषि ही है।
आर्यों के भारत आगमन और पूर्वी अफगानिस्तान, उत्तरी-पश्चिमी सीमान्त प्रदेश, कश्मीर, पंजाब, सिंध के कुछ भाग और राजस्थान में बसने के लिए आदिवासियों से उनकी मुठभेड़ भी हुई जिसे ‘दस्यु हत्या’ कहा गया।
आर्यों के सबसे पुराने धर्मग्रंथ ‘ऋग्वेद’ से आर्यों के खानपान का पता चलता है जिसमें घी दूध, साग-सब्जी के प्रयोग का जिक्र है।
भेड़-बकरों का माँस खाने का भी रिवाज था।
ऋग्वेद में कृषि के 21 संदर्भ हैं।
मानसून का आना शुभ संकेत था और तभी से हल चलाना आरम्भ हो जाता था।
18 वीं एवं 19 वीं शताब्दी- इस युग में कृषि अनुसंधान तथा कृषि शिक्षा का महत्व प्राय: नगण्य था।
नई दुनिया की ढेर सारी फसलें तथा फल-फूलों का आगमन विदेशी कम्पनियों द्वारा हुआ।
व्यापारियों का ध्यान व्यावसायिक फसलों के उत्पादन जैसे नील, कपास, जूट, चाय तथा गन्ना की ओर था।
ब्रिटिश काल- इस काल में भी कृषि पर कोई ध्यान नहीं दिया गया।
सन 1885 ई. में बिहार में कृषि विभाग स्थापित हुआ।
सन 1906 में इम्पीरियल एग्रीकल्चरल इन्स्टीट्यूट पूसा (दरभंगा) में स्थापित किया गया।
सन 1905 से 1907 के मध्य पूरे भारत में 6 कृषि महाविद्यालय खोले गये जिसमें साबौर (बिहार), लायलपुर (पंजाब) जो अब पकिस्तान में है, कानपुर (उ.प्र.), पूना ( महाराष्ट्र), कोयम्बूटर (तमिलनाडु) व नागपुर (महाराष्ट्र) थे।
द्वितीय चरण(1968-88)- इसे ‘हरित क्रांति युग’ (Green Revolution) बोला गया।
वैसे देश की कृषि में 1965 से ही अच्छे आसार दिखाई देने लगे थे, जो संयुक्त राज्य अमरिका में 1940 के दशक में मक्का के अंतर्गत विकास शुरू हुआ और संसार में अन्य फसलों के साथ फैल गया।
भारत में यह क्रांति गेहूँ व धान के अन्तर्गत 1960 के दशक के मध्य-अंत (1966-67) में दिखाई दी।
इसकी विशेषताएं थी- उच्च तकनीक, अधिक पूँजी निवेश एवं अधिक कृषि उत्पादकता; भूमि सीमित होती गई, लेकिन उत्पादकता बढ़ी और बढ़ती विश्व मानव जनसंख्या (जो लगभग 5 बिलियन पहुँच गई) को भोजन देना मुख्य मुद्दा बना।
देश में विगत लगभग 60 वर्षों में सन 1950-51 से 2010-11 तक कृषि क्षेत्र में काफी परिवर्तन हुए, जो उल्लेखनीय रहे।
कृषि का राष्ट्रीय सकल घरेलू उत्पाद (GDP) में योगदान निश्चय ही घटा, जो 1950-51 में 52.2% था, से घटकर 2011-12 में 14.1% पहुँचा, जबकि खाद्यान्न इस अवधि में 50.8 मिलि. टन से 224.78 मिली. टन तक बढ़ा अर्थात लगभग 4 1/2 गुनी वृद्धि हुई, गेहूँ उत्पादन 85.93 मिलि टन तक बढ़ा।
चावल में 7 गुनी, मक्का में 4 गुनी, केला, गन्ना में 3 गुनी उल्लेखनीय वृद्धि हुई।
खाद्यान मोर्चे पर आत्मनिर्भरता लाने के अलावा डेयरी, मुर्गी, सुकर, मत्स्यपालन,फल-सब्जी उत्पादन में कीर्तिमान बनाए।
आजादी से पूर्व 10-12 मिलि. टन खाद्यान्न हमें बाहर से मँगाना पड़ता था और आज बाहर भेजने में सक्षम हैं।
कृषि (शस्य)- जलवायवीय क्षेत्रीय योजना का मुख्य उद्देश्य रखा गया कि क्षेत्रीय संसाधनों का वैज्ञानिक ढंग से प्रबन्धन करना ताकि बढती हुई 5Fs (Food, Feed, Fodder, Fiber व Fuel) आवश्यकताओं की पूर्ति उपलब्ध प्राकृतिक संसाधनों एवं पर्यावरण स्तर को बगैर-कुप्रभावित करके हो सके, इस उद्देश्य को ‘Holistic Approach' कहा जाता है, जिसमें फसल उत्पादन एवं सम्बन्धित क्रियाओं का उचित मिलाप किया जाए, जैसे- बागवानी, वानिकी, पशुपालन एवं फसल उत्पाद परिरक्षण तथा कृषि संसाधन आदि का मिश्रण।
विभिन्न क्षेत्रों की क्षमता एवं भविष्य का सही विश्लेषण एवं मूल्यांकन करना।
राष्ट्रीय स्तर पर मुख्य उपयोगी वस्तुओं की वृहद माँग एवं उपलब्धता के मध्य संतुलन कायम रखना।
उत्पादकों को अधिकतम शुद्ध मुनाफा प्रदान कराना।
भूमिहीन श्रमिकों के लाभार्थ हेतु अतिरिक्त रोजगार के अवसर विकसित करना।
अपने उपलब्ध प्राकृतिक संसाधनों मुख्यरूप से भूमि, जल एवं वानिकी के वैज्ञानिक एवं समगतिशील उपयोग हेतु भाविष्य के लिए दीर्धकालीन ढाँचा तैयार करना।
वृहद शस्य-जलवायु समानताओं के साथ साथ इन क्षेत्रों को रेखांकित करने में योजना एवं कार्यान्वयन सुविधा ही मुख्य उद्देश्य रखा गया।
क्षेत्र की सामाजिक/ जनसंख्या रेखांकन करने में जनपद को सबसे छोटी इकाई माना गया।
बाद में यह महसूस किया गया कि यद्यपि ये 15 क्षेत्र वृहद रूप से तो शस्य जलवायु दशाओं को दर्शाते हैं, लेकिन यदि सक्ष्म विविधताओं को ध्यान में रखें तो निश्चय ही वृहद योजना तैयार करने में ये उपर्युक्त वृहद क्षेत्र सही रूप में समानता नहीं दर्शाएंगे।
इस प्रकार कृषि विकास एवं ग्रामीणों की आमदनी में व्याप्त वर्तमान असंतुलन को कम किया जा सकेगा और आगामी वर्षों में खेती में विकास होगा।
यद्यपि तटीय रणनीति (Core strategies) जैसे- भूमि एवं जल प्रबधंन, बागवानी, पशुधन विकास एवं कृषि संसाधन आदि पर काफी व्यय होगा।
तभी कृषि क्षेत्र में विकास की दर टिकाऊ हो सकेगी।
क्षेत्रीय जनता को भोजन प्रदान करने हेतु समन्वित पद्धति महत्वपूर्ण है।
नि: संदेह यहां अनुसंधान हस्तान्तरण कमजोर है जिसे बढ़ाया जाए।
झूम खेती (Jhum Cultivation) को कम किया जाए।
चूँकि यह क्षेत्र वनिकी एवं बागवानी में अधिक उपजाऊ क्षमता वाला है।
अत: पूँजी निवेशों (अच्छे बीज, पौध, उर्वरक एवं कीटनाशी) की उपलब्धता एवं विपणन, भंडारण हेतु पूर्ण पैकेज तैयार किया जाए।
लघु सिंचाई पर जोर दिया जाए, छोटे तालाबों को गहरा किया जाए एवं कुँओं की खुदाई की जाए।
अच्छे बीज उपलब्ध कराए जाएं।
पशुओं के लिए चारा भंडारण पर जोर दिया जाए।
फसलों, पशुओं व मछ्लीपालन के उत्पादन को बढाया जाए।
उन्नत जल प्रबन्धन के तरीके विकसित किये जाएं।
लवण प्रभावित भूमि सुधार पर बल दिया जाए।
भूमिगत जल का सही उपयोग किया जाए।
फसल विविधीकरण एवं फसल पद्धतियों में दलहनों पर जोर दिया जाए।
चारे, फल एवं सब्जी फसलों की खेती का विविधीकरण जरूरी है।
अच्छे पशुओं हेतु प्रजनन पोषण एवं उनके प्रबन्धन पर बल दिया जाए।
उच्च अनुसंधान तकनीक के प्रयोग पर बल दिया जाए।
फल, सब्जी आधारित उद्योग स्थापित हों।
शुष्क खेती तकनीक अपनाने पर जोर दिया जाए।
फसल-प्रदर्शन करके उर्वरक उपयोग पर बल दिया जाए।
लघु सिंचाई पर ध्यान हो।
पशुओं के लिए उत्तम चारे की व्यवस्था हो।
लवणीय एवं क्षारीय मृदाओं में सुधार हो।
देश के उत्पादन का 20% चावल तथा 17% मूँगफली यहीं पैदा होती है अत: इन पर विशेष बल देना चाहिए।
लगभग 70% कृषि जोत में सिंचाई की सुविधा नहीं है अत: जल समैट प्रबन्धन कार्यक्रम अपनाए जाएं, तालाबों का विकास हो।
वर्षा का जल एकत्रित करना तालाब एवं सूक्ष्म तालाब निर्माण।
कुओं की खुदाई एवं उथले नलकूपों का लगाना।
चावल व मोटे अनाजों की कम उपज को बढ़ाना एवं बागवानी-आम केला व नारियल ली जाएं।
गहरे समुद्र में मछ्ली पकड़ने हेतु यांत्रिक नावों के निर्माण पर बल मछ्ली भंडारण, परिरक्षण, यातायत साधन सहकारी संस्थानों द्वारा हो।
खारे पानी में प्रान कल्चर पर जोर दिया जाए कल्लर भूमियों का सुधार।
छोटे बड़े तालाबों का विकास।
मूँगफली, कपास, बाजरा व ज्वार की शीघ्र पकने वाली एवं उर्वरक प्रभावी किस्मों का विकास एवं शीघ्र फैलाव हो।
नहरों को नियमित चलाया जाए, खासतौर से गर्मियों में उथले नलकूप लगाए जाएं।
कृषि वानिकी एवं शुष्क बागवानी पर विशेष बल तथा चरागाह में विकास।
बदलती परिस्थितियों में मानव की बढ़ती भोजन माँग की आपूर्ति हेतु शास्यन/कृषि प्रणाली को इस प्रकार व्यवस्थित करना ताकि पर्यावरण एवं पारिस्थितिकी का संतुलन बना रहे, बिगड़े नहीं टिकाऊ (समगतिशील) खेती कहते हैं।
अभी हाल ही के दशकों में संसार बहुत तेजी से सामाजिक, राजनीतिक, आर्थिक, तकनीकी एवं पर्यावरणीय एवं कृषि-पारिस्थितिकी तौर पर बदला है।
कारण- बढ़ती हुई मानवीय भोजन, वस्त्र, मकान आदि की पूर्ति के लिए भूमि, जल एवं पर्यावरण का अत्याधिक दोहन हुआ जिससे सस्टैनेबिल एग्रीकल्चर की आवश्यकता महसूस हुई, अर्थात मानव की बदलती आवश्यकताओं की आपूर्ति हेतु कृषि में लगने वाले साधनों का इस प्रकार सफल व्यवस्थित उपयोग किया जाना ताकि प्राकृतिक संसाधनों का ह्रास न होने पाए और पर्यावरण भी सुरक्षित रहे।
अत सस्टैनेबिल एग्रीकल्चर का त्रिकोणीय रूप में रखा जा सकता है।
कृषक हमेशा लागत/ मुनाफा अनुपात को ध्यान में रखकर ही खेती करता है।
अत: एक रुपया खर्च करने पर कम से कम 2.25 रु. अर्थात 1:2.5 का लाभ मिलना चाहिए।
खेती की फसल पद्धतियों में ली जाने वाली फसलों से उसे अधिक से अधिक लाभ मिले तभी उस पद्धति का अपनाएगा अन्यथा उसे बदलकर दूसरी पद्धति चुन लेगा जिसके लिए सरकार को फसल उगाने हेतु कितने क्षेत्र में कौनसी उपयुक्त फसल सम्बन्धी कृषि नीति तैयार करनी चाहिए तथा सभी फसलों का समर्थन मूल्य भी निर्धारित हो।
सस्टैनेबिलिटी कोई एक नारा नहीं है, बल्कि यह एक भविष्य की आनिवार्य आवश्यकता है।
अत: इन तीनों (खाद्यान्न-जनसंख्या, भूमि-जल पर्यावरण तथा लाभ: खर्च अनुपात) में सामंजस्य जरूरी है, तभी भविष्य में मानव पेट भर सकेंगे।
फसल पद्धतियों (Cropping Systems) को अपनाने के साथ-साथ एग्री-बिजनैस आधारित खेती अर्थात फार्मिंग सिस्टम की सोच अपनानी होगी ताकि आमदनी बढे।
प्रमुख स्रोतों- ऊर्जा, जल, भूमि एवं मानव शक्ति को सुव्यवस्थित ढ़ग से संगठित की जाए।
कार्बनिक खेती, जैव-उर्वरक, जैव-प्रौद्योगिकी आदि पर विशेष जोर दिया जाए।
समन्वित प्रबन्धन (Integrated Managment)- उर्वरक कीट-व्याधि, खरपतवार, जल-प्रबन्धन पर जोर देना होगा।
खेती में उर्वरकों एवं रासायनों के अन्धाधुन्ध प्रयोग ने हमें सोचने के लिए यह विवश कर दिया है कि निश्चय ही ये रसायन पदार्थ स्वास्थ्य के लिए हानिकारक हैं।
उदाहरण के तौर पर आज सब्जियों (बैंगन, टमाटर, मिर्च, आलू आदि) फलों (केला, आम), कपास, गन्ना आदि में इन रसायनों का अन्धाधुन्ध प्रयोग किया जा रहा है।
आखिर सोचो कि किस राह पर जाएगी यह खेती।
नीम के तेल की प्रमुख मंडियाँ आन्ध्र प्रदेश में गुन्टूर व विजयवाड़ा और म.प्र. में रायपुर में हैं।
नीम के तेल का भाव औसतन 2000-2500 रु. प्रति कुण्टल होता है जो माँग व पूर्ति के अनुसार घटता-बढ़ता रहता है।
नीम वातावरण को तो शुद्ध करता ही है, मानव रक्त को भी साफ करता है।
5 से 10 नीम की पत्तियाँ रोज चबाने से खून की अनेक अशुद्धियों से छुटकारा मिल जाता है।
खेती में नीमेक्स जैविक नीम खाद एवं कीट निवारक पदार्थ भी प्रयोग होता है जिससे मृदा की उत्पादन क्षमता में बढ़ोत्तरी, मनुष्य के लिए स्वादिष्ट, विष रहित, स्वास्थयवर्धक ‘जैविक भोजन’ उत्पादित करता है।
इसकी मात्रा धान्य दलहन, तिलहन फसलों में 125-150 किग्रा/हेक्टेयर बुवाई से पूर्व वृक्ष प्रति छ्माही डालने से लाभ मिलता है।
फल वृक्षों में 500-1000 ग्राम प्रति वृक्ष प्रति छ्माही डालने से भी लाभ होता है।
वर्मी-कम्पोस्ट को Vermiculture या Earthworm rearing (केंचुआ पालन) भी कहा जाता है।
गोबर, सूखे एवं हरे पत्ते घासफूस, धान का पुआल, मक्का/बाजरा की कड़बी खेतों के अवशेष डेयरी/कुक्कुट वेस्ट, सिटी गरवेज इत्यादि खाकर केंचुओं द्वारा प्राप्त मल से तैयार खाद ही वर्मी कम्पोस्ट कहलाती है।
यह हर प्रकार के पेड़ पौधों, फलों, वृक्षों, सब्जियों, फसलों के लिए पूर्णरूप से प्राकृतिक, सम्पूर्ण व संतुलित आहार खाद है।
इससे बेरोजगार युवकों, गृहणियों एवं भावी-पीढ़ी को रोजगार के अवसर प्रदान किए जा सकते हैं, साथ ही पर्यावरण प्रदूषण की भी समस्या कुछ हद तक सुलझ सकती है।
तैयार करने की विधि- फार्म व घरों के कूड़ा-करकट (मक्का/बाजरा के डंठल, ठूँट व सूखी पत्तियाँ) एवं खरपतवारों को एकत्रित करके चबूतरे पर या गड्ढे में या 3'x1'x1' घनमीटर आकार की क्यारियों में परत लगाकर अंधेरे या छ्वे में डाल देते हैं जिसमें केंचुए के स्पान जो पेकेट के रूप में उपलब्ध होते हैं छोड़ देते हैं।
ये वृद्धि करके इन अवयवों को खाकर मिट्टी के रूप में (मल-उर्वरक मिट्ठी) बनाते हैं जिसे Vermi-Compost कहा जाता है।
ये लगभग डेढ़ माह के अन्दर खाद बना देते हैं, उपर्युक्त आकार की क्यारी से 3-5 कुं वर्मी कम्पोस्ट प्राप्त हो जाएगी, जिसमें N,P,K अधिक मात्रा में मौजूद होते हैं।
जहाँ केंचुए पाले गए वहाँ मटर व जई में 70% घासों में 28-110% सेब में 25% बीन्स में 290%, गेहूँ में 300% की उत्पादन वृद्धि मिली है एवं फसल उत्पाद की भंडारण क्षमता/सुरक्षित गुणवत्ता में सुधार हुआ है।
वर्मी-कम्पोस्ट से अच्छे परिणाम प्राप्त करने के लिए वर्मी-कम्पोस्ट को पौधों में डालने के बाद पत्तों आदि से अवश्य ढक दें।
वर्मी-कम्पोस्ट के साथ रसायन उर्वरक, कीटनाशी, फफूँदनाशी, खरपतवारनाशी का प्रयोग नहीं करें।
वर्मी-कम्पोस्ट की मात्रा भूमि में प्रथम वर्ष 5 टन प्रति हेक्टयर, दूसरे वर्ष 2.5 टन एवं तीसरे वर्ष 1.25 टन प्रति हेक्टेयर वर्मी-कम्पोस्ट डालें।
गमलों में फूलों के लिए 150-300 ग्राम प्रति गमला डाले।
‘मशरूम’ एक फफूँद है जो अति स्वादिष्ट एवं पौष्टिक भोज्य होने के कारण इसे सब्जी के रूप में भी प्रयोग किया जाता है।
ये मुख्य रूप से बड़े-बड़े होटलों में ऊंचे दामों पर बिकता है।
इसका बगैर मिट्टी/बालू के गेहूँ के भूसे, धान के पुआल पर उगाया जा सकता है।
इसके लिए उचित ताप 22-30 डिग्री सेल्सीयस के मध्य होना चाहिए।
इसे शाकाहारी मीट भी कहा जाता है, क्योंकि इसमें कार्बोहाइड्रेट एवं चर्बी की मात्रा कम होती है।
मशरूम से कैचप, कड़ी व्यजंन तैयार किए जाते हैं।
मशरूम में दुर्गन्ध/बदबू- Corolaa +Alkaloids दोनों से आती है।
आमतौर पर 20 दिन में मशुरूम सब्जी में प्रयोग करने के योग्य हो जाता है।
लागत मूल्य 7 रु. प्रति किग्रा. आता है और 25-30 रु. प्रति किग्रा. की दर से बेचा जा सकता है।
NRC सोलन द्वारा ग्रीष्म स्वेट बटन मशरूम के दो नए उच्च उपज के प्रभेदों (Strains)-NCB-6 व NCB-12 को जारी किया गया, जिनसे 6 सप्ताह की फसल में 100 kg कम्पोस्ट से 15 kg ताजे खुम्ब का उत्पादन हुआ।
फसलों के साथ-साथ पेड़-पौधों को भी उगाना, ताकि अन्न उत्पादन के साथ-साथ ईंधन के लिए लकड़ी, हरा चारा, जीवांश खाद की भूमि में वृद्धि आदि का लाभ भी मिल सके, कृषि वानिकी में आता है, जैसे- गेहूँ+पोपलर पद्धति।
कृषि वानिकी ऐसी भूमि-उपयोग प्रणाली एवं प्रौद्योगिकी जिसमें लाभदायक वृक्षों के साथ-साथ विभिन्न ऋतुओं की फसलें (धान्य, तिलहन, दलहन, रेशे-चारे आदि) भी उगाई जाएं।
अन्न के साथ-साथ पशुओं के लिए हरा चारा, दाना, ईंधन, रेशा, फल, उर्वरक आदि सभी आवश्यकता की वस्तुएँ आसानी से मिल जाती हैं।
गेहूँ/आलू/ सरसों/पोपलर कृषि वानिकी- उल्लेखनीय है कि पोपलर के पेड़ जाड़ों में रबी की फसलों की अवधि (नवम्बर-अप्रैल) तक पतझड़ हो जाते हैं जिनकी छाया गेहूँ/ आलू/सरसों पर नहीं पड़ती, यही सबसे बड़ा लाभ है।
मृदा क्षरण चाहे अधिक वर्षा जल से हो अथवा मरुमूमि में वायु द्वारा वह इस पद्धति से कम हो जाता है।
फार्म मजदूर के लिए वर्ष भर रोजगार मिलता रहता है।
पर्यावरण सुधारा जा सकता है।
पेड़ो से गिरी पत्तियाँ भूमि में जीवांश पदार्थ बढ़ाकर खाद का कार्य करती हैं तथा कार्बन/नत्रजन अनुपात संतुलित रहता है।
वर्षा का प्रभावी उपयोग करके अधिक से अधिक उत्पादन लेना।
बेकार/बंजर भूमि का वैकल्पि उपयोग कर पोषक तत्वों के जमाव से भूमि सुधार करना।
बेरोजगारों एवं कृषि श्रमिकों को रोजगार के अवसर प्रदान करना।
पर्यावरण, पारिस्थितिकी, जलवायु को सुव्यवस्थ्ति कर सुधार करना।
खेती को टिकाऊ (Sustainable) बनाने में कृषि-वानिकी अहम भूमिका निभा सकती है जैसा कि अभी हाल के कुछ वर्षों में हुए अनुसंधानों से विदित हुआ है।
सघन पद्धतियों के अपनाने से, उचित फसल चक्र न अपनाने से, अन्धाधुन्ध रसायनों के छ्डिकाव से, उर्वरकों के अकेले उपयोग से, भूक्षरण आदि से भूमि की उर्वरता घटी है, पोषक तत्वों का फसल उत्पादन के प्रति प्रभाव घटा है, उपज में स्थिरता आई है, आदि अनेक उदाहरण हैं।
अत: ऐसी परिस्त्थितियों में कृषि-वानिकी ही एक अच्छा विकल्प है, विशेषकर उत्पादन बढ़ाने एवं पर्यावरण सन्तुलन में।
इसलिए निश्चित तौर से कहा जा सकता है कि कृषि-वानिकी अपनाने की अत्यन्त आवश्यकता तो है ही अपितु भविष्य में इसकी अच्छी सम्भावनाएँ हैं।
कृषि खेती और वानिकी के माध्यम से खाद्य और अन्य सामान के उत्पादन से सम्बंधित है।
कृषि एक मुख्य विकास था, जो सभ्यताओं के उदय का कारण बना, इसमें पालतू जानवरों का पालन किया गया और पौधों (फसलों) को उगाया गया, जिससे अतिरिक्त खाद्य का उत्पादन हुआ।
इसने अधिक घनी आबादी और स्तरीकृत समाज के विकास को सक्षम बनाया।
कषि का अध्ययन कृषि विज्ञान के रूप में जाना जाता है (इससे संबंधित अभ्यास बागवानी का अध्ययन होर्टीकल्चर में किया जाता है)।
तकनीकों और विशेषताओं की बहुत सी किस्में कृषि के अर्न्तगत आती है।
इसमें वे तरीके शामिल हैं जिनसे पौधे उगाने के लिए उपयुक्त भूमि का विस्तार किया जाता है, इसके लिए पानी के चैनल खोदे जाते हैं और सिंचाई के अन्य रूपों का उपयोग किया जाता है
कृषि योग्य भूमि पर फसलों को उगाना और चरागाहों और रेंजलैंड पर पशुधन को गड़रियों के द्वारा चराया जाना, मुख्यतः कृषि से सम्बंधित रहा है।
कृषि के भिन्न रूपों की पहचान करना व उनकी मात्रात्मक वृद्धि, पिछली शताब्दी में विचार के मुख्य मुद्दे बन गए।
विकसित दुनिया में यह रेंज जैविक कृषि (उदाहरण पर्माकल्चर या कार्बनिक कृषि) से लेकर गहन कृषि (उदाहरण औद्योगिक कृषि) तक फैली है।
