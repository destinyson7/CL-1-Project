चिड़ा एक डाल पर बैठा हुआ अपने खाली पड़े घोंसले को देख रहा था ।
उसके चेहरे पर चिड़चिड़ाहट थी और रह - रह कर उसकी यह चिड़चिड़ाहट उसके स्वरों में ढल कर आ रही थी ।
घोंसले में चिड़िया और उसके बच्चे नहीं थे ।
मुन्ने ने भी दो बार झांककर देखा , सच में घोंसला खाली पड़ा था ।
पेड़ - पौधों से पत्ते झर रहे थे जो बार - बार उसके चेहरे को इधर - उधर कर उनसे बचने का प्रयास कर रहा था और उसकी नींद टूट गई ।
मुन्ने को याद आया कि कल रात वह दादी से कहानी सुनते - सुनते सो गया था ।
कहानी में आगे क्या हुआ , यह तो पता ही नहीं चला ।
संभवत : दादी ने उसे सोया देखकर कहानी आगे नहीं सूनाई होगी या फिर दादी स्वयं भी सो गई होगी क्योंकि मम्मी कह रही थी कि बूढ़े लोग जल्दी थक जाते हैं ।
दिनभर कुछ न कुछ करती भी रहती हैं ।
आजकल उसकी दादी कुछ दिनों के लिए उसके पास आई हुई थी ।
कोई बात नहीं , आज कहानी सुनकर ही सोऊंगा मुन्ने ने स्वयं से कहा ।
सुबह के नाश्ते के बाद ही वह दादी के पास जा पहुंचा और लगा जिद करने कि कल वाली कहानी सुनाओ ।
दादी ने उसे समझाया कि कहानी रात में सुनी जाती है ।
दिन में कहानी सुनने से आदमी रास्ता भूल जाता है ।
उसने फिर जिद की “ नहीं , मुझे सुननी है ..... वही कल वाली कहानी ।
“ वह तो सुना दी थी “ ।
वह सब मैं कुछ नहीं जानता ।
मैं सो गया था , बस मुझे कहानी सुननी है ।
आप कहती हैं , रात में सपने में कहानी पूरी हो जाती है परन्तु मैंने तो सपने में भी पूरी कहानी नहीं सुनी और न देखी ।
अच्छा ठीक है , आज रात में सुन लेना , मैं फिर से सुना दूंगी ।
बात तय हो गयी और मुन्ना दिनभर प्रतीक्षा करता रहा कि कब रात हो और वह दादी से कहानी सुने ।
रात भी हो गई और जब सबने भोजन कर लिया तो मुन्ना फिर दादी के बिस्तर में जा घुसा ।
उसके विचार से अब सोने का समय हो गया था और उसे दादी से कल वाली कहानी सुननी थी ।
उसने फिर से दादी को कहानी सुनाने को कहा ।
दादी ने उससे पूछा - “ अच्छा यह बता , तूने कहानी कहा तक सुनी थी ? “
आप शुरू से सुनाइए न ... ।
अच्छा ठीक है ।
दादी ने कहानी शूरू करने के लिए पहले उसे सावधान किया “ परन्तु कल की तरह से मत सो जाना ।
” “ मैं बिल्कुल नहीं सोऊंगा बस आप कहानी कहते जाइए ।
” “ अच्छा तो सून ” एक था चिड़ा और एक थी चिड़िया ।
दोनों ने पेड़ की एक डाल पर अपना घोंसला बना रखा था ।
उनके दो बच्चे थे ।
उन लोगों ने उनका नाम चीं - चीं और चूं - चूं रखा था ।
एक दिन चिड़िया को कहीं से चावल के ढेर सारे दाने और चिड़ा को दाल के दाने मिले ।
दोनों ने सोचा कि आज कुछ बनाया जाए ।
सप्ताह का अंतिम दिन था यानि शनिवार ।
चिड़ा और चिड़िया चाहते थे कि खिचड़ी बने परंतु बच्चे का मन था कि पुलाव बने ।
चिड़ा और चिड़िया ने पुलाव बनाना ही तय किया ।
“ सो तो नहीं गए ? ” दादी ने बीच में पूछा ; “ नहीं दादी ।
“ “ तो सूनो आगे सुनो “ मुन्ना को सोया नहीं जानकर , दादी ने कहानी आगे बढ़ाई ।
एक बड़ा सा पतीला चढ़ाया गया ।
मुन्ने ने बीच में ही रोककर उत्सुकतावश जानना चाहा कि चिड़ा - चिड़िया का पेट तो छोटा होता है तो फिर बड़ा सा पतीला क्यों ?
दादी ने समझाया कि गुड़ियों के बर्तन में से सबसे बड़ा वाला ।
चिड़ा भी साथ देता रहा और दोनों ने मिलकर पुलाव बनाया ।
पुलाव बड़ा ही स्वादिष्ठ बना ।
चिड़ा ने पेड़ से पत्ते तोड़े और झटपट पत्तों की प्लेट बना डाली ।
दो डालों पर टहनियों और बड़े पत्तों को बिछाकर बैठने की व्यवस्था कर ली गई ।
सबने जी भरकर पुलाव का आनन्द लिया और अपने - अपने बिस्तरों में आराम करने घुस गए ।
सबको नींद आ गई ।
अभी शाम हो ही रही थी कि सहसा चीं - चीं की नींद टूटी उसके पेट में दर्द हो रहा था ।
इतने में चूं - चूं भी उठ बैठा और मतली करने लगा ।
चिड़िया उन्हें संभालने लगी बच्चों के रोने से घर में शोर मचने लगा ।
क्या किया जाए , किसे बुलाया जाए ।
कौन से डॉक्टर , कौन से वैद की खोज की जाए ।
चिड़ा समझ नहीं पा रहा था ।
वह घबराकर बाहर निकला तभी मुन्ने ने प्रश्न किया , “ दादी आपने बताया नहीं कि चिड़ा उदास क्यों था ।
” उसे अपने सपने की बात याद आ गई थी जिसे उसने आज सुबह देखा था जिसमें चिड़ा चिड़चिड़ करता , उदास बैठा , अपने घोंसले को देख रहा था ।
अब पूरी कहानी सुनोगे , तब तो समझ में आएगा ?
और कितनी लंबी कहानी है ?
ज्यादा नहीं , पहले तुम चुप रह कर सूनो तो ।
अच्छा अब मैं चुप रहूंगा ।
चिड़ा बाहर निकला तो उसकी भेंट उसी पेड़ पर रहने वाले कौए से हुई ।
उन दिनों कौए अच्छे वैद्य होते थे और उन्हें दवाओं का अच्छा ज्ञान होता था परन्तु कौए बड़े धूर्त होते हैं दुष्ट भी ।
वह कौआ भी कुछ ऐसा ही था ।
अपनी धूर्तता और चालाकी से वह दूसरे पक्षियों को बेवकूफ बनाकर कभी उनके अंडों को खा जाता तो कभी उनके बच्चों पर हाथ साफ कर देता ।
चिड़ा उससे सावधान रहता था परन्तु अभी तो उसे अपने बच्चों के लिए दवा चाहिए थी ।
वह कहावत सुनी है न तुमने ?
मुन्ने ने बिना कुछ समझे हां में सिर हिलाया और कहानी आगे बढ़ी ।
चिड़े ने कौए से सब कुछ कह सुनाया और कौए ने झटपट पुड़िया बनाकर दी और यह भी सलाह दी कि सावधानी के तौर पर चिड़िया को भी दवा खा लेनी चाहिए ताकि उनकी तबियत बिगड़ने न पाए ।
चिड़ा ने दोनों बच्चों को दवा खिलाई और दोनों ने स्वयं भी खा ली ।
बच्चों की तबियत में कुछ सुधार हुआ और वे सो गए , शाम हो आई थी ।
चुन - चुन , चुन - चुन करते चिड़ा और चिड़िया भी सो गए ।
जानते हो दुष्ट कौए ने दवा की पुड़िया में बेहोशी की दवा भी मिला दी थी ।
उसने दोनों बच्चो को चुरा लिया ।
सुबह चिड़े ने चारों तरफ बच्चों को खोजा परन्तु वे न मिले ।
वह निराश होकर लौट आया और घोंसले के पास एक डाल पर बैठकर चिड़ - चिड़ाने लगा ।
निराश होकर चिड़िया भी यह कहती हुई निकल पड़ी कि एक बार मैं भी देख लूं शायद मिल जाएं ।
यहीं तो मैने कल सुलाया था ।
और इस कहानी से हमें क्या सीख मिलती है ।
बताया तो था कि दुष्ट और दुश्मन का कभी विश्वास नहीं करना चाहिए ।
कहीं ऐसी भी कहानी होती है ।
तो फिर तू ही बता ।
मुन्ने ने कहा वह सब बात नहीं है ।
कौआ भी कहीं वैद्य होता है ?
कौए और चिड़िया में दोस्ती भी नहीं होती ।
बात यह थी कि दोनों बच्चे बड़े हो गए थे और दूर बुहत दूर चले गए थे इसलिए वे उदास थे ।
दादी ने गहरी सांस ली ।
वह नौकरी के लिए परीक्षा देने पहुंचा ।
अभी दो घंटे बाकी थे ।
पास ही एक बूढ़े बरगद का पेड़ खड़ा था ।
वह बरगद की छांव में बैठकर आराम करने लगा ।
परीक्षा परिणाम आया तो वह सफल था और उसे नियुक्ति भी मिल गई ।
बाद में संयोगवश उसका स्थानांतरण बूढ़े बरगद के पेड़ वाले इलाके में ही हुआ ।
सड़क चौड़ी करने के लिए सर्वे कि जिम्मेदारी भी उसी को मिली ।
बूढ़े बरगद को उसने चिन्हित कर दिया ।
कुछ दिनों के बाद जब उस बरगद के पेड़ पर प्रहार हो रहा था , वह मंत्री महोदय को अपनी कबिलियत समझा रहा था ।
पुस्तकों को पढ़ना एक बात है और उनकी आत्मा से साक्षात्कार करना बिल्कुल दूसरी ।
अपनी इसी पारखी नजर की वहज से पत्रकार - लेखक अनंत विजय की पुस्तक समीक्षाओं का अच्छा - खासा प्रशंसक वर्ग है ।
भाषाई रूप से प्रतिशत का अंतर भलें ही हो लेकिन जब न पढ़ने का संकट वैश्विक रूप से व्याप्त हो रहा है , वे अपनी पुस्तक समीक्षाओं से प्यासों के पास जैसे कुंआ नहीं , अमृत घट लेकर पहुंचते हैं ।
उनकी विशेषता यह भी है कि वे देशी - विदेशी रचनाकारों की अंग्रेजी पुस्तकों की हिंदी समीक्षा कर भाषाओं के दो धरातलों के बीच पाठकीय संभावना का सेतु स्थापित करते हैं ।
वाणी प्रकाशन से प्रकाशित विधाओं का विन्यास पुस्तक समीक्षा का सलीका समझने का एक सुनहरा अवसर है ।
दरअसल , इस पुस्तक में लेखक द्वारा पढ़ी - गुनी 46 किताबों की आत्मा समाहित है ।
उनकी स्वाभाविक रुचि के कारण इनमें सर्वाधिक संख्या आत्मकाथाओं की है लेकिन इसमें उपन्यासों और वैचारिक पुस्तकों का भी पर्याप्त प्रतिनिधित्व है ।
यह शायद अनंत विजय की पत्रकारीय पृष्ठभूमि का ही प्रभाव है कि वे छ्पे हुए के साथ छिपे हुए को भी तलाशते चलते हैं और उनकी यही सहज जिज्ञासा इन समीक्षाओं को कहीं बहुत निर्मम तो कहीं बहुत मार्मिक बनाती है ।
अनंत विजय जिस खूबी से बाजार के दबाब में किताबों बेचने के हथकंडे ( अनलाइकली हीरो ओमपुरी - नंदिता पुरी , फाइव प्वाइंट समवन - चेतन भगत ) को बेनकाब करते हैं , उसी बेबाक तरीके से आत्मकथा की आड़ में आत्मकथा ( कीपिंग द फेथ - सोमनाथ चटर्जी ) को भी उजागर करने में नहीं चूकते ।
समकालीन विश्व और भारतीय अंग्रेजी साहित्य की रचनात्मकता के साथ बाजार की मांग पर परोसे जाने वाले मसालों की मिकदार भी मापती यह पुस्तक सामान्य पाठकों के साथ साहित्य और पत्रकारिता के छात्रों के ले समान रूप से महत्वपूर्ण है ।
दो दिन पहले अपनी फिल्म पान सिंह तोमर के लिए राष्ट्रीय पुरस्कार पाने वाले अभिनेता इरफान खान के खिलाफ सार्वजनिक स्थान पर सिगरेट पीने के आरोप में मुख्य महानगर दंडाधिकारी , जयपुर की कोर्ट में इस्तगासा दायर हुआ है ।
मामले की अगली सुनवाई 21 मार्च को होगी ।
परिवादी आनंद सिंह राठौर का कहना है कि वह सात मार्च को जयपुर के सांगानेर एयरपोर्ट अपने एक मित्र को लेने आए थे ।
उस दौरान फिल्म अभिनेता इरफान खान घूम्रपान निषेध प्रतिबंधित क्षेत्र में खुलेआम सिगरेट पी रहे थे ।
इसकी शिकायत एयरपोर्ट अधिकारियों से की गई , लेकिन उन्होंने ध्यान नहीं दिया और न ही सीसीटीवी फुटेज ही उपलब्ध करवाई ।
परिवादी का कहना है कि सिनेस्टार युवाओं और बच्चों के आदर्श होते हैं और यदि वही इस प्रकार खुलेआम सिगरेट पीएंगे तो इससे उन पर विपरीत प्रभाव पड़ता है ।
एयरपोर्ट में प्रवेश करने से पूर्व सुरक्षा प्रहरी प्रत्येक व्यक्ति की तलाशी लेते हैं और सिगरेट आदि मिलने पर बाहर ही रख लेते हैं , लेकिन इरफान के सेलीब्रेटी होने के कारण उनकी तलाशी नहीं ली गई और उन्हें सिगरेट अंदर ले जाने दी गई ।
लखनऊ सरकार ने सूबे की फिल्म निर्माण नीति 2011 को संशोधित कर दिया है ।
अब स्थानीय भाषा में बनने वाली फिल्म के लिए 40 लाख की जगह 1 करोड़ रुपये अनुदान दिया जाएगा ।
हिंदी फिल्मों के लिए अनुदान लेने के लिए फिल्म के कम से कम 75 फीसद शूटिंग उत्तर प्रदेश में करनी होगी ।
नीति को संशोधित किए जाने का शासनादेश जारी कर दिया गया है ।
एक साल में ही दूसरी फिल्म बनाने पर पुरस्कार के लिए चयनित निर्देशक को 50 लाख रुपये की जगह अब 1.25 करोड़ रुपये दिए जाएंगे ।
इसी तरह पहले एक वित्तीय वर्ष में अधिकतम अनुदान बढ़ाकर 5 करोड़ रुपये कर दिया गया है ।
संशोधित नीति के तहत अब अनुदान देने वाली चयन समिति में सनदी लेखाकार जिसे फिल्म निर्माण के लेखों की लेखा परीक्षा का अनुभव हो , उसे भी सदस्य के रूप में शामिल किया गया है ।
यह संशोधन निर्माण लागत के व्यावहारिक आकलन के लिए किया गया है ।
थियेटर की दुनिया के बारे में आपने अब तक बहुत कुछ देखा और सुना होगा ।
लेकिन क्या मॉस्को के ‘ कैट थियेटर ‘ के बारे में भी आप जानते हैं ।
काफी वक्त के बाद एक बार फिर दोबारा यह थियेटर शुरू हो रहा है ।
थियेटर में कला के नमूने तो आपने कई बार देखे होंगे ।
लेकिन मॉस्को का ‘ कैट थियेटर ‘ आम थियेटर्स से बिलकुल अलग है ।
एक्टिंग की इस पाठशाला की मुख्य किरदार बिल्लियां हैं ।
जोकर्स की पीठ पर उछ्ल कूद से लेकर गेंद को इशारों पर नचाना और घूमते हुए लट्ठे पर कलाबाजियां दिखाना या फिर रस्सी पर चलने जैसे करतब आपने सर्कस में जरूर देखे होंगे ।
रूस में जब यही करतब बिल्लियां करती हैं तो इसे देखकर लोग दांतो तले अंगुली दबाने को मजबूर हो जाते हैं ।
‘ कैट थियेटर ‘ की ये हैरतंगेज बिल्लियां बखूबी जानती हैं कि उन्हें कब और कौन सा स्टंट करना है , जिसे देखते ही दर्शक हंसकर लोटपोट हो जाएं ।
‘ मॉस्को कैट थियेटर ‘ के बेड़े में कुल 120 बिल्लियां शामिल हैं ।
यह सभी अपने फन में उस्ताद हैं ।
इन बिल्लियों को उनकी पागलपन भरी हरकतों और अभिनय के लिए जाना जाता है ।
बिल्लियों के इस रोमांचक अभिनय को कई नामों से जाना जाता है ।
‘ कैटनैपर्स ‘ , ‘ कैट क्लाउन्स ‘ और ‘ कैट फ्रॉम दी यूनिवर्स ‘ ऐसे ही कुछ नाम हैं ।
इस रूसी थियेटर की शुरूआत 1990 में मशहूर एनिमल ट्रेनर यूरी कुकलाचेव और उनके बेटे दामित्री ने मिलकर की थी ।
इन बिल्लियों ने जब रस्सियों पर चलना , उछ्लते घोड़े की पीठ पर लड़खाड़ते हुए करतब दिखाना और मिरर बॉल पर खड़े होकर पोज देना शुरू किया तो दूर - दूर से लोग ‘ कैट थियेटर ‘ को देखने आने लगे ।
कई कारणों से ‘ कैट थियेटर ‘ को कुछ समय के लिए बंद कर दिया गया था ।
अब नए सिरे से एक बार फिर इस थियेटर की शुरूआत हुई , तो लोगों का हुजूम बिल्लियों की परफॉर्मेंस देखने को उमड़ पड़ा ।
हालांकि कुछ एनिमल राइट्स ग्रुप एनिमल्स के साथ ऐसे व्यवहार को सही नहीं मान रहे और आलोचना कर रहे हैं ।
लेकिन ‘ कैट थियेटर ‘ के आर्ट डायरेक्टर दामित्री कुकलाचेव के अनुसार ‘ थियेटर का माहौल कुछ ऐसा है कि इससे एनिमल्स को काम करने में यहां तकलीफ नहीं होती और वे बेहद अच्छा महसूस करते हैं ।
‘ वे बताते हैं कि हमारे पास 100 बिल्लियां हैं लेकिन इन्हें एक साथ नहीं लाया जाता है और उन्हें ट्रेनिंग दी जाती है ।
दामित्री के अनुसार अब तो यहां बिल्लियों की एक दुनिया ही बस गई है ।
दामित्री के पिता यूरी कुकलाचेव का दावा है कि यह दुनिया का एकमात्र कैट थियेटर है ।
यूरी को भी स्टेज पर बिल्लियों को स्टंट और म्यूजिक पर कोरियोग्राफी सिखाते हुए देखा जा सकता है ।
इन बिल्लियों को शो से पहले और बाद में दर्शक थियेटर के ग्लास कैट टेंपल में भी देख सकते हैं ।
फिल्म स्टार सनी लियोन बॉलीवुड का हिस्सा बनकर काफी खुश हैं ।
हाल ही में एक इवेंट के दौरान सनी ने बॉलीवुड से जुडने का अपना अनुभव बयां किया ।
टीवी रियल्टी शो बिग बॉस के जरिये भारतीय एंटरटेनमेंट इंड्स्ट्री में दस्तक देने वाली सनी ने बॉलीवुड में करियर की शुरुआत पूजा भट्ट की फिल्म ‘ जिस्म 2 ‘ से की थी ।
अब वह एकता कपूर की होम प्रोडक्शन फिल्म ‘ रागिनी एमएमएस 2 ` में नजर आएंगी ।
इसके अलावा ‘ शूट आउट एट वडाला ‘ में वह एक छोटी सी भूमिका और आइटम सॉन्ग ‘ लैला ‘ भी कर रही हैं ।
लियोन कहती हैं , इस इंडस्ट्री में काम करना मेरे लिए ख्वाब पूरा होने जैसा है ।
यहां में बिलकुल नई हूं और खुश हूं कि लोग मुझे स्वीकार कर रहे हैं ।
कहते हैं की सफलता अपने साथ जीने के नए तरीके भी लेकर आती है ।
अभिनेता इमरान हाशमी के साथ भी कुछ ऐसा हो रहा है ।
उन्होंने अपनी फिल्मों के चयन में न सिर्फ सावधानी बरतनी शुरू कर दी है , बल्कि जल्द ही वह अपना प्रोडक्शन हाउस भी खोलने जा रहे हैं ।
पिछ्ले दिनों अपनी फिल्म घनचक्कर के चक्कर में फंसे इमरान ने एक लंच पार्टी आयोजित की थी , जिसमें उनके साथ होस्ट बनी थी फिल्म की सह अभिनेत्री विद्या बालन ।
विद्या जहां इस लंच पार्टी में सबसे बढ़ - चढ़कर बात कर रही थी , वहीं इमरान एक कोने में बिल्कुल घनचक्कर स्टाइल में खड़े थे ।
हमने जब इमरान से इस शांति की वजह पूछी तो उन्होंने कहा कि यही उनके किरदार की डिमांड है ।
डायरेक्टर ने साफ हिदायत दे रखी है कि उन्हें किरदार और अपने बारे में मीडिया को कुछ भी नहीं बताना है ।
जब मीडिया को कुछ नहीं पता चलेगा तो वह अफवाहों पर ध्यान देकर खबरें खुद बनाएगा ।
अब बताइए भला इमरान के इस हाज़िर जवाबी से भला कौन न खुश हो जाए ।
इसके बाद ही जब उनसे प्रोडक्शन हाउस के बारे में जानकारी मांगी गई तो उन्होंने कहा कि अभी सही समय नहीं आया है , लेकिन उनकी दिली तमन्ना है कि वह एक प्रोडक्शन हाउस खोलें ।
हर बड़े अभिनेता की तर्ज पर वह खुद अपने भरोसे की कहानियों पर काम करना चाहते हैं ।
वैसे इमरान का यह बयान बिल्कुल मंझे अभिनेताओं जैसा है ।
जहां वह अपनी फिल्म के बारे में जिज्ञासा बनाकर रखना चाहते हैं वहीं अपने प्रोडक्शन हाउस के बारे में भी कुछ हिंट देते रहे ।
माने मीडिया को कुछ नहीं बताना ।
इसे ही कहते हैं न आम के आम और गुठ्लियों के दाम ।
‘ आएशा ‘ में सोनम कपूर ने निभाई फैशन कांशस लड़की की भूमिका तो ‘ दिल्ली 6 ‘ और ‘ मौसम ‘ में वह नजर आईं सीधी - सादी लड़की के किरदार में ।
‘ रांझणा ‘ में एक बार फिर उनका अंदाज है अलग ।
सोनम कहती हैं , मैं अपनी जिंदगी को कभी सफलता के तराजू में नहीं तोलती ।
इंड्स्ट्री में काम करते हुए मैं कभी टाइपकास्ट नहीं हुई ।
यही मेरी सबसे बड़ी सफलता है ।
मैं अलग - अलग भूमिकाएं करना चाहती हूं ।
मैं किसी छवि में बधंना नहीं चाहती इसलिए मैंने खुद को टाइपकास्ट करने वाले रोल कभी स्वीकार नहीं किए ।
‘ रांझणा ‘ के लिए पूर्व में सोनाक्षी सिन्हा के नाम पर विचार किए जाने की खबरों को सोनम गलत बताती हैं ।
वह कहती है , ‘ ऐसी बहुत सी फिल्में हैं , जिनके लिए मैंने इनकार किया , पर उस बात की चर्चा मैंने कभी नहीं की ।
इसकी वजह है कि मैं अपने साथी कलाकारों , निर्माता और निर्दशकों का सम्मान करती हूं पर मैं दावे के साथ कह सकती हूं कि ‘ रांझणा ‘ में ज़ोया के किरदार के लिए मैं हमेशा से पहली पसंद थी ।
‘ काय पो चे ‘ से पापुलर हुए एक्टर सुशांत सिंह राजपूत कि अगली फिल्म के शीर्षक की घोषणा हो गई है ।
परिणीति चोपड़ा के साथ आ रही इस फिल्म का नाम ‘ शुद्ध देसी रोमांस ‘ रखा गया है ।
बैंड बाजा बारात ‘ के निर्देशक मनीष शर्मा और ‘ चक दे ‘ के लेखक जयदीप सहानी की इस पेशकश में देसी किस्म का रोमांस दिखाई पड़ेगा ।
स्पष्ट नहीं है कि फिल्म की शूटिंग कहां होगी या परिवेश कहां का है ।
कहा जा रहा है कि इस बार मनीष शर्मा जयपुर जा रहे हैं ।
‘ शुद्ध देसी रोमांस ‘ अभिनेत्री वाणी कपूर की पहली फिल्म होगी ।
फिल्म के फर्स्ट लुक के तौर पर आए पोस्टर में देसीपन है ।
ऐसा लग रहा है कि कस्बाई या छोटे - शहरों के प्रेमियों का यह त्रिकोण प्रेम , रोमांस और सेक्स की उलझनों को देसी ढंग से टच करेगा ।
पिछ्ली कुछ फिल्मों से यशराज फिल्म में देश के भिन्न इलाकों की कहानियां देखने को मिल रही हैं ।
कभी स्विटजरलैंड के रोमांस के लिए मशहूर रही यशराज की फिल्में अब घोषित रूप से शुद्ध देसी रोमांस का चित्रण कर रही हैं ।
पिछ्ले हफ्ते दो छोटी फिल्में आईं ।
बजट स्टार और प्रस्तुति के आधार पर अपेक्षाकृत छोटी दोनों फिल्मों को पर्याप्त दर्शक नहीं मिले ।
मृगदीप सिंह लांबा की ‘ फ़ुकरे ‘ ने थोड़ा बेहतर कलेकशन किया ।
इस फिल्म को शुक्रवार को 2.5 करोड़ से अधिक का कलेक्शन मिला जो रविवार को 4 करोड़ से ज्यादा हो गया ।
फिल्म की ओपनिंग कम ही रही , इसलिए बढ़ोतरी के बावजूद कलेक्शन हल्का ही रहा ।
वीकेंड कलेक्शन 10 करोड़ के लगभग ही पहुंच पाया ।
सुहैल तातारी की ‘ अंकुर अरोड़ा मर्डर केस ‘ अपनी गंभीरता की शिकार हो गई ।
फिल्म में कोई स्टार आकर्षण भी नहीं था ।
इसका वीकएंड कलेक्शन 1 करोड़ से कुछ अधिक रहा ।
उधर ‘ ये जवानी है दीवानी ‘ तीसरे हफ्ते में भी 15 करोड़ से कुछ अधिक का कलेक्शन कर 168 करोड़ का आंकड़ा पार कर गई ।
कान फिल्म फेस्टिवल के इतिहास में पहली बार समलैंगिक प्रेम संबंधों पर आधारित फिल्म ‘ ब्लू इज द वार्मेंट कलर ‘ को सर्वोच्च पुरस्कार ‘ पाल द ऑर ‘ से नवाजा गया है ।
पुरस्कारों की घोषणा रविवार को 66 वें कान फिल्म समारोह के समापन के अवसर पर की गई ।
हॉलीवुड निर्देशक स्टीवन स्पीलबर्ग की अध्यक्षता वाली नौ सदस्यीय ज्यूरी ने फिल्म के निर्देशक फ्रांसीसी मूल के ट्यूनीशियाई फिल्ममेकर अब्दिलातिफ केचिचे और इसकी दो युवा अभिनेत्रियों अडेल एक्सार्कोपोल्स और ली सोडोक्स के काम की सराहना की गई ।
ज्यूरी के सदस्यों में भारतीय अभिनेत्री विद्या बालन भी शामिल थीं ।
तीन घंटे की फिल्म ‘ ब्लू इज द वार्मेस्ट कलर ’ में अडेल ने 15 वर्षीय लड़की का किरदार निभाया है जो अपने से बड़ी उम्र की महिला के प्यार में पड़ जाती है ।
इस किरदार को ली ने निभाया है ।
कान में इस साल पुरस्कार की दौड़ में 20 फिल्में शामिल थीं ।
फिल्ममेकर कोन ब्रदर्स की फिल्म इन्साइड लेविन डेविस को दूसरा सर्वोच्च पुरस्कार ग्रैंड पी मिला ।
यह फिल्म पिछ्ली सदी के सातवें द्शक में न्यूयॉर्क में लोकसंगीत पर आधारित है ।
एक अन्य अमेरिकी ब्रूस डर्न को फिल्म नेब्रास्का के लिए सर्वश्रेष्ठ अभिनेता फरहदी की फिल्म द पास्ट के लिए बेरेनियस बेजो को सर्वश्रेष्ठ अभिनेत्री पुरस्कार मिला ।
ऑस्कर विजेता फिल्म ‘ द आर्टिस्ट ‘ में बेजो के अभिनय की काफी सराहाना हुई थी ।
कान के तीसरा सर्वोच्च अवार्ड ‘ द ज्यूरी पुरस्कार ‘ से जापानी फिल्मकार हिरोकजू कोरेदा की फिल्म ‘ लाइक फादर लाइन सन ‘ को नवाजा गया ।
यह दो परिवारों की कहानी है जिन्हें बाद में पता चलता है कि उनका छ्ह साल का बच्चा जन्म के समय बदल दिया गया था ।
मैक्सिको में नशीले पदार्थ के लिए हो रही हिंसा पर आधारित फिल्म ‘ हेली ‘ के लिए अमत एक्कलांटे को सर्वश्रेष्ठ निर्देशक का पुरस्कार दिया गया ।
चीन के जिया झांगके को उनके देश में फैले भ्रष्टाचार की पड़ताल पर आधारित फिल्म ‘ अ ट्च ऑफ सिन ‘ के लिए सर्वश्रेष्ठ पटकथा का पुरस्कार मिला ।
बचपन से पहाड़ियों पर चढ़ने के शौकीन युवा आईआईटीयन कश्यप रावल ( 25 ) को साइकिलिंग का ऐसा जुनून सवार हुआ कि वह बैंगलूर से कॉपोरेट कंपनी में जॉब छोड़कर 16 फरवरी को भारत भ्रमण पर निकल गया ।
इस दौरान उसने पर्यावरण बचाने के लिए अलग - अलग राज्यों में हो रहे प्रयासों को भी लोगों तक पहुंचाया ।
साइकिल से करीब 12 हजार किलोमीटर का चुनौतीपूर्ण सफर तय करते हुए वह दिल्ली से सोमवार को अपने घर कोटा पहुंचेगा ।
उसके पिता नरेशचंद्र रावल यहां सेना में कर्नल हैं और मां प्रीति गृहिणी हैं ।
आईआईटी , कानपूर से एमएससी ( मैथ्स ) करने के बाद उसने दो साल जेनपेक्ट सॉफ्टवेयर कपंनी , बैंगलूर में बिजनेस एनालिस्ट के पद पर काम किया ।
ऑफिस आने - जाने के लिए भी वह रोज 12 किमी . साइकिल ही चलाता था ।
‘ सेव द अर्थ ‘ मिशन को लेकर उसने कन्याकुमारी , केरल , कर्नाटक , जम्मू - कश्मीर , हिमाचल व पंजाब समेत 10 राज्यों के दुर्गम पहाड़ी व बर्फीले रास्तों पर अकेले साइकिल यात्रा की ।
कश्यप ने आईआईटी में पढ़ते हुए माउंटेनियर का कोर्स भी किया था ।
यात्रा के दौरान मैदानी इलाकों में उसने एक दिन में 150 किमी . तक साइकिलिंग की ।
अलग - अलग राज्यों में उसे विपरीत मौसम का सामना करना पड़ा ।
भीषण गर्मी , बरसात और बर्फिले रास्तों से गुजरना पड़ा ।
उसने पर्यावरण बचाने के लिए अलग - अलग राज्यों में किए जा रहे प्रयासों को फेसबुक के ज़रिए लोगों तक पहुंचाया ।
कश्यप ने फोन पर बताया कि दक्षिणी राज्यों में लोगों से बातचीत करते हुए उसने मलयालम जैसी कुछ भाषाएं सीखीं ।
वह अब तक कई पहाड़ी इलाकों की साइकिल से सैर कर चुका है ।
नाम से ही अंदाज़ा लग गया था कि यह फिल्म विशुद्ध रूप से बॉक्स ऑफिस को ध्यान में रखकर बनाई गई है ।
दो गुज्जर गैंग्स के खूंरेजी टकराव के बीच एक पुलिस इंस्पेक्टर की हीरोगिरी ।
लंबी - चौड़ी स्टारकास्ट और कई किस्म के मसाले ।
लेकिन फिल्म जिला गाजियाबाद में ऐसा कुछ भी नहीं है कि कोई विवाद खड़ा हो ।
फिल्म में मौजूद फौजी सतबीर गुज्जर और प्रीतम सिहं जैसे कुछ नाम अवश्य आभास देते हैं कि यह रियल कहानी पर बनी फिल्म है , परंतु यह सच नहीं है ।
सच तो यह हि कि जिला गाजियाबाद पिछ्ली कुछ हिट और चर्चित गैंगस्टर और पुलिसिया फिल्मों की छाया है ।
इस फिल्म को बिना किसी संकोच के ओमकारा , दबंग , सिंघम और राउडी राठौर की कॉक्टेल भी कहा जा सकता है ।
कुल मिलाकर यही कि टाइटल के अलावा इस फिल्म का संबंध किसी भी मामले में गाजियाबाद से नहीं है ।
कुछ दृश्यों को छोड़ दें , तो इसकी ज्यादातर शूटिंग महाराष्ट्र के वाई शहर में हुई है ।
जिला गाजियाबाद में दो गुज्जर गैंग्स के टकराव की कहानी है ।
एक गैंग है फौजी का और दूसरा मास्टर जी उर्फ सतबीर गुज्जर का ।
जब इन दोनों गैंग्स की आपसी लड़ाई जिले के आम निवासियों के लिए मुसीबत बन जाती है , तो एंट्री होती है एक अफलातून किस्म के इंस्पेक्टर प्रीतम सिंह की ।
प्रीतम सिंह कूटनीतिक तरीके से दोनों गैंग्स का खात्मा करता है और अपनी दबंगई से विभाग और आम जनता की वाहवाही लुटता है ।
कहने की जरूरत नहीं है कि फिल्म में गोलीबारी के लिए तो पर्याप्त जगह है ही आइटम सॉंग्स के लिए भी स्पेस है ।
चूंकि यह उस कैटिगिरी की फिल्म है जिसे दिमाग घर में रखकर देखने जाया जाता है , इससे न तो पुलिस की छवि पर कोई असर पड़ना है और न ही जिला गाजियाबाद की कोई बदनामी होनी है ।
निर्देशक की बात करें तो आनंद कुमार का काम औसत है ।
अदाकारों के अभिनय में भी संजीदगी नहीं है ।
संजय दत्त और अरशद वारसी ने बतौर एक्टर अपनी नई इमेज बनाने की कोशिश की है ।
विवेक ओबरॉय , चंद्रचूड़ सिंह , रवि किशन , परेश रावल , आशुतोष राणा , दिव्या दत्ता और मिनिषा लांबा अपनी - अपनी भूमिकाओं में फिट हैं ।
मुंबई के एलिफेंटा की मूर्तियों हो या सारनाथ स्थित भगवान बुद्ध की प्रतिमा , इस प्रौराणिक धरोहर को कैनवास पर रंगों में सजा देखना भी एक सुखद एहसास कराता है ।
तैलीय रंगों के मिश्रण से बनी इन सुंदर तस्वीरों में आपको खजुराहो की शिव पार्वती जैसी तमाम मूर्तियों को देखने का मौका मिलेगा ।
जिसे विभिन्न चटकीले रंगों के प्रयोग से चित्रकार ‘ सलन मुर्गोद ‘ ने कैनवास पर उकेरा है ।
आजाद भवन में ‘ पास्ट इन्टू प्रजेंट ‘ नामक पेटिंग प्रदर्शनी में लगे जीवंत चित्रों को देखकर ऐसा मालूम पड़ता है जैसे ये अभी बोल पड़ेगी ।
कला प्रेमियों के लिए बेहद पसंदीदा रही इस प्रदर्शनी में लोगों के लिए इन खास चित्रों के अलावा नृत्य करती उस महिला की तस्वीर भी रही जिसकी मूर्ति मोहनजोदड़ो की खुदाई से प्रात्प हुई है ।
वहीं नटराजन व कर्नाटक की पौराणिक मूर्तियों में से एक नंदी बैल की तस्वीर को भी लोगों ने पंसद किया ।
प्रदर्शनी में भगवान बुद्ध की तस्वीर भी है , जिसमें उनके चेहरे के अलग - अलग भावों को मूर्तियों से लिया गया है , साथ ही इनमें कुछ कलाकृतियां भी शामिल हैं ।
भगवान विष्णु के गरुड़ के साथ चित्रों में अशोक स्तंभ को भी चित्रकार ने रेखाओं में चित्रित किया है ।
यह बेहतरीन पेटिंग प्रदर्शनी 29 मई तक चलेगी ।
महिलों से संबंधित अपराधों में लगातार हो रही बढ़ोतरी के पीछे आखिर कौन है जिम्मेदार ।
प्रशासन , पुलिस , कानून , समाज या फिर सरकार ।
इन सवालों के निष्कर्ष पर पहुंच पाना तो अभी तक संभव नहीं हो पाया है लेकिन जब युवा कलाकारों ने इन सवालों को व्यंग्य व हास्य के रूप में मंच पर प्रस्तुत किया तो दर्शक इनमें छूपी सच्चाई को जानने की कोशिश में दिखाए दिए ।
मुक्तधारा सभागार में मंचित हास्य नाटक ‘ जनता दरबार ‘ के दौरान दर्शकों ने खास तौर पर समझने का प्रयास किया ।
गैरसरकारी संस्था द्वारा आयोजित वार्षिक कार्यक्रम मुस्कराहट 2013 के तहत इस नाटक का निर्देशन राजीव सिन्हा ने किया ।
नाटक में दिखाया गया जब एक गरीब भिखारी को काउंसलर बनाया जाता है तो सुनवाई में आई महिला खुद के साथ हुए उत्पीड़न के लिए मदद मांगती है ।
सुनवाई के दौरान माता - पिता को बुलाया जाता है और सवाल किया जाता है कि उसके लिए कौन जिम्मेदार है वह समाज को दोषी ठहराते हैं ।
समाज के ठेकेदार प्रशासन को जिम्मेदार बताता है ।
वहीं प्रशासन कानून को और कानून सरकार को ।
इस प्रकार आखिर में सरकार द्वारा अपनी सहूलियत के अनुसार कानून में फेर बदल करने के प्रयास को भी व्यंग्य संवादों के माध्यम से प्रस्तुत किया गया ।
नाटक के प्रमुख कलाकारों में रिशु सिन्हा , संजीव मलिक , स्वप्निल राज गौरव व विद्या विश्वनाथन के अपने अभिनव से प्रभावित किया ।
साहित्य कला परिषद के सहयोग से दिल्ली सरकार के कला - संस्कृति , भाषा विभाग द्वारा आयोजित 30 वें भारतेंदु नाट्य उत्सव सोमवार को श्रीराम कला केंद्र में शुरू हुआ ।
उत्सव के पहले दिन नाकामयाब मोहब्बत का शाशवत प्रतीक बन चुकी ‘ लैला मजनू ‘ की कहानी का मंचन किया गया ।
25 मार्च तक चलने वाले इस उत्सव में एक सप्ताह तक कई दिग्गज निर्देशकों के निर्देशन में कई बेहतरीन नाटकों का मंचन किया जाएगा ।
नाथराम गौड़ के लिखे नाटक ‘ लैला मजनू ‘ का निर्देशन एनएसडी स्नातक अनिल चौधरी ने किया है ।
मोहब्बत की इस लाजवाब दास्तान को नौटंकी शैली में रोचक व कुशल अंदाज में पेश किया गया है ।
जिसे देखकर दर्शकों का दिल पसीज गया और नाटक को खूब पंसद किया गया ।
महोत्सव का उदघाटन एनएसडी की अध्यक्ष अमल आना ने किया ।
आठ दिवसीय इस नाट्य उत्सव में सलीम रजा , सोहेला कपूर , बापी बोस जैसे प्रतिष्ठित निर्देशकों के अलावा विभिन्न विषयों पर केंद्रित कई दिग्गजों के नाटकों का मंचन भी किया जाएगा ।
भगवती चरण वर्मा के प्रसिद्ध उपन्यास चंद्रलेखा पर आधारित इसी नाम से बना नाटक भी इस उत्सव में मंचित होगा ।
इसका निर्देशन सुरेंद्र शर्मा ने किया है ।
चित्रा सिंह द्वारा निर्देशित किस्सा मौजपुर का भी मंचन होगा ।
मंगलवार को साअदत हसन मंटो की जीवनी और उनके चरित्र पर आधारित नाटक ‘ एक कुत्ते की कहानी ‘ का मंचन सलीम रजा के निर्देशन में किया जाएगा ।
इस नाटक के लेखक दानिश इकबाल हैं ।
धावक के तौर पर राष्ट्रीय - अंतरराष्ट्रीय प्रसिद्धि हासिल करने के बाद परिस्थितियों की वजह से चंबल का डकैत बनने वाले पान सिंह तोमर की कहानी पर बनी फिल्म को 60 वें राष्ट्रीय फिल्म पुरस्कारों में सर्वोच्च सम्मान मिला है ।
तिगमांशु धूलिया निर्देशित पान सिंह तोमर सर्वश्रेष्ठ फीचर फिल्म पुरस्कार से नवाजी गई है जबकि इसी फिल्म में बेहतरीन अभिनय के लिए इरफान को सर्वश्रेष्ठ अभिनेता का पुरस्कार प्रदान किया गया है ।
इरफान के साथ मराठी अभिनेता विक्रम गोखले को भी मराठी फिल्म अनुमति के लिए सर्वश्रेष्ठ अभिनेता का पुरस्कार प्रदान किया गया है ।
मराठी फिल्म धग में अभिनय के लिए मराठी अभिनेत्री उषा जाधव को सर्वश्रेष्ठ अभिनेत्री का पुरस्कार दिया गया है ।
वरिष्‍ठ फिल्मकार बासु चटर्जी की अध्यक्षता वाली राष्ट्रीय फीचर फिल्म ज्यूरी ने 14 भाषाओं में कुल 38 फिल्मों को विभिन्न पुरस्कारों के लिए चयन किया जिनमें कई प्रमुख पुरस्कार हिंदी और मराठी फिल्मों को गए हैं ।
सर्वश्रेष्ठ निर्देशन का महत्वपूर्ण पुरस्कार भी धग के लिए शिवाजी लोटन पाटिल को दिया गया है ।
वैसे , 60 वें राष्ट्रीय फिल्म पुरस्कारों में हिंदी फिल्मों का जलवा रहा ।
2012 की चर्चित और लोकप्रिय फिल्म विकी डोनर को संपूर्ण मनोरंजन के लिए सर्वश्रेष्ठ लोकप्रिय का पुरस्कार मिला है तो निर्देशक की पहली श्रेष्ठ फिल्म के लिए इंदिरा गांधी पुरस्कार बेदब्रत पेन की चटगांव को दिया गया है ।
सर्वश्रेष्ठ बाल फिल्म का पुरस्कार भी हिंदी फिल्म देख इंडियन सर्कस और इसी फिल्म के बाल कलाकार वीरेन्द्र प्रताप को श्रेष्ठ बाल अभिनेता का पुरस्कार देने का फैसला किया गया है ।
सर्वश्रेष्ठ सह अभिनेता अनु कपूर और सह अभिनेत्री डॉली अहलुवालिया का पुरस्कार भी विकी डोनर के लिए देने का फैसला लिया गया ।
3 मई को पंडित बिरजू महाराज भी राष्ट्रपति के हाथों पुरस्कार ग्रहण करेंगे ।
उन्हें यह पुरस्कार कमल हासन की फिल्म विश्वरूपम के एक गीत की कोरियोग्राफी के लिए दिया गया है ।
प्रियंका चोपड़ा की बहन परिणीति चोपड़ा को उसकी पहली फिल्म इश्कज़ादे मे अभिनय के लिए भी ज्यूरी ने विशेष उल्लेख के काबिल माना ।
सर्वश्रेष्ठ गायक का पुरस्कार हिंदी फिल्म ‘ चटगांव ‘ के लिए शंकर महादेवन और सर्वश्रेष्ठ गायिका का पुरस्कार मराठी फिल्म संहिता के गीत के लिए आरती अंकलेकर टिकेकर को दिया गया है ।
2012 की कुछ चर्चित फिल्मों के बड़े पुरस्कार नसीब नहीं हुए ।
कहानी को सर्वश्रेष्ठ मौलिक पटकथा ( सुजॉय घोष ) और सर्वश्रेष्ठ संपादन ( नम्रता राव ) के पुरस्कार से संतोष करना पड़ा तो गुजराती नाटक पर आधारित एक अन्य लोकप्रिय फिल्म ‘ ओह माई गॉड ‘ को सर्वश्रेष्ठ एडेप्टेड स्क्रीनप्ले ( भवेश मंडालिया , उमेश शुक्ला ) के पुरस्कार से ।
अनुराग कश्यप की चर्चित फिल्म ‘ गैंग्स ऑफ वासेपुर ‘ को री रिकार्डिंग के एक तकनीकी पुरस्कार से ही संतोष करना पड़ा ।
महादेव ऑडिटोरियम को पृथ्वी थियेटर का रूप ?
परम के विपरीत राष्ट्रीय फिल्म ज्यूरी ने पुरस्कारों की सिफारिशें सूचना - प्रसारण मंत्री को सबसे पहले सौंपने की बजाय इसे मीडिया के सामने फले रख दिया ।
सूचना - प्रसारण मंत्री मनीष तिवारी की सलाह पर ऐसा किया गया जिनका मानना है कि ज्यूरी ने निष्पक्ष होकर काम किया है तो सबसे पहले विजेताओं के नाम को सार्वजनिक कर दिया जाना चाहिए ।
डॉक्यूमेंट्री फिल्मों के लिए प्रदर्शन के अच्छे प्लेट्फार्म उपलब्ध कराने के एक सुझाव के संदर्भ में मनीष तिवारी ने ज्यूरी सदस्यों से कहा कि उनका मंत्रालय दिल्ली स्थित सरकारी महादेव ऑडिटोरियम को मुंबई के पृथ्वी थियेटर जैसा रूप दे सकता है ।
सर्वश्रेष्ठ गैर - फिचर फिल्म का पुरस्कार राजा शबीर खान की फिल्म ‘ शेफर्ड्स ऑफ पाराडाइज़ ‘ को दिया गया है जबकि सिनेमा पर सर्वश्रेष्ठ पुस्तक का पुरस्कार बीडी . गर्ग की ‘ साइलेंट सिनेमा ऑफ इंडिया ए पिक्टोरियल जर्नी ‘ को दिया गया है ।
मुंबई आतंकी हमले पर बनी , चर्चित फिल्मकार रामगोपाल वर्मा की फिल्म ‘ द अटैक्स ऑफ 26/11 ` पर कुछ संवेदनशील दृश्यों के कारण संकट के बादल छा गए हैं ।
भारत पर हुए सबसे बड़े आतंकी हमले की सत्यकथा पर आधारित इस फिल्म के कुछ दृश्यों पर सरकार समेत सुरक्षा और खुफिया एजेंसियों को ऐतराज है ।
गृह मंत्रालय ने केंद्रीय सेंसर बोर्ड से फिल्म को दोबारा देख कुछ दृश्यों की समीक्षा करने को कहा है ।
26/11 हमले के बाद विवादों से जुड़े रहे वर्मा की फिल्म पर सरकारी आपत्तियों को देख माना जा रहा है कि उन्हें कुछ दृश्यों से कांट - छांट करनी पड़ सकती है ।
उच्चपदस्थ सूत्रों के अनुसार गृह मंत्रालय ने सेंसर बोर्ड को पत्र लिखा है ।
इसमें कहा गया है कि देश की आंतरिक सुरक्षा की जवाबदेही गृह मंत्रालय की है ।
लिहाजा उसे ‘ द अटैक्स ऑफ 26/11 ‘ के बारे में विश्वास में रखा जाए ।
आपत्तियों की सूची के साथ मंत्रालय ने सेंसर बोर्ड से कुछ संवादों और दृश्यों में संशोधन कराने को भी कहा है ।
सूत्रों के अनुसार खुफिया विभाग ने सरकार को आगाह किया कि फिल्म में हमले के दौरान राज्य और केंद्र सरकारों को हतप्रभ और दुविधा में दिखाया गया है ।
फिल्म में तीन दिन तक ताज होटल में पाकिस्तानी आतंकियों के साथ हुई खूनी जंग के दौरान सरकार और सुरक्षा एजेंसियों को फैसले लेने में देर करते और ढुलमुल रवैया अपनाते भी दिखाया गया है ।
नाना पाटेकर फिल्म में मुख्य पुलिस अधिकारी की भूमिका रहे हैं ।
फायदों के खेल में लोगों को आम आदमी की सच्ची आवाज से वाकिफ कराने वाले बेहद कम ही लोग हैं ।
मशहूर व्यंग्यकार और जाने - माने पत्रकार अनुज खरे का नाम ऐसे ही कुछेक गिने - चुने लोगों में गिनाया जा सकता है ।
‘ चिल्लर चितंन ‘ के बाद खरे का यह दूसरा व्यंग्य संग्रह है ।
खरे खुद मानते हैं कि कोई पत्ता न खड़के , किसी के अंदर हलचल न हो , कोई गुल न खिले , कोई व्यवस्था न बदले कोई खेल न हो तो लिखने से भला क्या फायदा ?
फायदे का यही मर्म उनके व्यंग्य की धार में नजर आता है ।
लेखक की मान्यता है कि खतरे न हों तो जिंदगी बदरंग हो जाती है ।
लिहाजा दाद या दुत्कार की परवाह किए बिना उसने कलम चलाई है ।
रूटीन के क्रांतिकारियों की खबर लेनी हो या क्रांति की संभावनाओं को पिघलने के कगार पर देखना , टुंडे विचारों का ताबूत उठाना हो या अपना कद किताबों पर खड़े होकर बढ़ने वालों की ‘ प्रशंसा ‘ करना अनुज एकदम खरे साबित हुए हैं ।
उन्होंने निंदारस का लेटेस्ट वर्जन भी खोजा है और सिम्पैथी मैनेजमेंट को भी साधा है , वह लव का लोचा पकड़ पाने में कामयाब रहे हैं , तो मायेक गई पत्नी को एक ठो भैरंट पत्र भी लिख मारे हैं ।
उनकी भाषा में मस्तमौलापन और चौकन्नी तन्मयता है , जो पकड़ लेती है कि कहे जा रहे शब्द का निहितार्थ क्या है ।
लगभग 20 वर्षों के अंतराल के बाद किसी लेखक के नए रचनाकर्म का आना हैरानी भरा हो सकता है ।
लेकिन इस वजह से राजा खुगशाल जैसे लेखक के नए कविता संग्रह ‘ पहाड़ शीर्षक है पृथ्वी के ‘ को नजर अंदाज कतई नहीं किया जा सकता ।
‘ 1983 में संवाद के सिलसिले ‘ और 1991 में प्रकाशित ‘ सदी के शेष वर्ष ‘ के बाद यह राजा खुगशाल का तीसरा कविता संग्रह है ।
उनकी कविताओं में समय , समाज , संस्कृति और व्यवस्था से लेकर पर्यावरण से जुड़ा चिंतन नजर आता है ।
इसलिए यह कहना गलत नहीं होगा कि राजा खुगशाल ने कविता के प्रति अपनी निस्पृहता और उदासीनता के बीच अपने भीतर के कवि को जिंदा रखा है ।
लंबे अंतराल के बावजूद उनके भीतर के कवि ने अपने समय और समाज को कविताओं से ओझल नहीं होने दिया ।
राजा खुगशाल की कविताओं के कई रंग हैं ।
कभी वे ‘ दुनिया का चेहरा ‘ कविता में बदलते चेहरों को बयां करते हैं , तो कभी ‘ भोटिये ‘ कविता में एक संस्कृति की कहानी कहते हैं ।
‘ मील का पत्थर ‘ छोटी सी कविता है , लेकिन इसका अर्थ बहुत बड़ा है ।
मील का पत्थरों को भी वे ‘ पथप्रदर्शक और सहयात्री ‘ मानते हैं ।
इसी तरह ‘ अनंत में मौन ‘ ( स्व शमशेर जी के प्रति सादर ) की काव्य भाषा सहज और सरल है , लेकिन कवित्व से रहित बिल्कुल नहीं ।
उन्होंने जो भी महसूस किया उसे आदर और सम्मान के साथ सहज भाषा में कविता का रूप दे दिया ।
शब्द अगर अभिव्यक्ति का माध्यम हैं तो नृत्य अभिव्यक्ति की एक शैली है ।
सुर , ताल और लय से जुड़कर नृत्य सदियों से हमारी भावनाओं की जुबां बनता आया है ।
मौसम बदले या माहौल हर अवसर के अनुसार एक अलग नृत्य ने हमारे देश की परंपराओं को समद्ध किया है ।
इन परंपराओं का योगदान तब और भी साफ नजर आता है , जब नृत्य के नाम से ही एक प्रदेश को पहचाना जाने लगता है ।
हालांकि हर विद्या के साथ कलाकार की अपनी विद्वता का भी बहुत महत्व है ।
जब कोई भी अच्छा कलाकार प्रस्तूति देता है तो इससे परंपरा मजबूत होती है ।
इसमे खोज का भी अपना महत्व है क्योंकि कलाकार की कल्पना जितनी ऊंची होगी , प्रस्तुति उतनी ही अच्छी होगी ।
फिर चाहे राधा - कृष्ण को मंच पर लाएं या किसी और शीर्षक को अपनी कला से जोड़ें ।
बेशक नए जमाने के लोग नए रंग में रंग चुके हैं , लेकिन इसके साथ ही यह भी दिलचस्प है कि शास्त्रीय संगीत और नृत्य जैसी प्राचीन कलाओं में रुचि लेने वालों की संख्या बढ़ रही है ।
इसकी सबसे बड़ी वजह कलाकारों का गहराई से काम करना कहा जाएगा ।
सांस्कृतिक - गतिविधियों से जुड़े कलाकार के भीतर अपनी कला के लिए आदर सम्मान और निष्ठा हो तो उसकी विधा हमेशा प्रासंगिक रहती है ।
यही हमारी सामाजिक - संस्कृति की पहचान है ।
भारत का शास्त्रीय नृत्य पूरी दुनिया में मशहूर है ।
वैसे भी नृत्य की कोई सरहद या सीमा नहीं होती है ।
अगर हमारे देश में यह प्राचीन पंरपरा है तो दुनिया भर में इसमें रचने - बसने वालों की भी कोई कमी नहीं है ।
समय के साथ भले ही इसकी विधाओं में ज्यादा बदलाव नहीं आया है , पर इसमें भंगिमाओं और भावनओं का जो मिश्रण है वह अद्भूत है ।
मेरा निजी तौर पर यह मानना रहा है कि नृत्य कोई भी हो , अगर उसका कुशलतापूर्वक प्रस्तूतिकरण हो और उसे ढंग से कोरियोग्राफ किया जाए , तो दर्शकों के लिए इससे अच्छा कुछ नहीं हो सकता ।
हाल ही में मैं और मेरी टीम ने एडिनबरा के इंटरनेशनल आर्ट फेस्टिवल में क्लासिकल डांस की प्रस्तूति दी थी , जिसका शीर्षक था , ‘ अनचार्टेड सीज ‘ ।
वहां की मीडिया और जनता ने इसकी खूब तारीफ की थी ।
इसी तरह हमें एडीलेड में भी ऑल एशिया आर्ट फेस्टिवल में लोगों की तारीफ मिली ।
ऐसा ही कुछ हुआ जब कंबोडिया और लाओस में हमने अपनी प्रस्तूति दी ।
कहने का मतलब यह है कि शास्त्रीय नृत्य के बारे में भारत के लोग जितना जानते हैं , विदेशी उससे भी कम , न तो उन्हें हमारी शब्दावली पता होती है , न ही संस्कृति ।
इसके बावजूद भी कार्यक्रम के दौरान मिलने वाली जानकारी के सहारे वे कला के आकर्षण से खुद को बांध लेते हैं ।
एक कलाकार जब अपनी प्रस्तूति देता है , तो उसे कुछ बातों का ख्याल जरूर रखना चाहिए ।
सबसे पहले तो उसके अंदर क्लासिज़्म होना चाहिए , तभी वह परंपरा के पैमाने पर खरा उतर पाएगा ।
दूसरा कंटेंट अच्छा होना चाहिए और सबसे बड़ी बात प्रस्तूति के लिए बेहद सावधान रहना चाहिए ।
इसके बाद उसे दर्शकों की तालियां और वाहवाही जरूर मिलेगी ।
देश के समूचे सिनेमा जगत में सिर्फ पुरूष मेकअप आर्टिस्ट को ही मान्यता दिए जाने पर सुप्रीम कोर्ट ने सवाल उठाए हैं ।
शुक्रवार को जटिस्स राधाकृष्णन और जस्टिस दीपक मिश्रा की दो सदस्यीय बेंच ने देश के सभी फिल्म उद्योगों में महिला मेकअप आर्टिस्टों को मान्यता न देने के मामले में तीन केंद्रीय मंत्रालयों समेत 15 संगठनों को नोटिस जारी किया है ।
मुंबई और दक्षिण भारत से सिनेमा जगत में बतौर मेकअप आर्टिस्ट काम न दिए जाने की शिकार चारू खन्ना की और से राष्ट्रीय महिला आयोग इस मामले पर पिछ्ले चार साल से सुप्रीम कोर्ट में केस लड़ रही है ।
महिला आयोग की ओर से मामले को उठाने वाली एडवोकेट ज्योतिका कालरा ने बताया है कि सुप्रीम कोर्ट के दोनों ही जजों ने महिलाओं के प्रति सिनेमा जगत में व्यवहार पर हैरानी जताते हुए पूछा है कि आखिर क्यों महिला मेकअप आर्टिस्ट काम करने के योग्य नहीं है ?
कोर्ट ने यह भी पूछा है कि किसी भी उद्योग में महिलाओं के काम करने से अन्य लोगों की रोजी - रोटी कैसे खतरे में पड़ जाती है ।
सुप्रीम कोर्ट ने महिला मेकअप आर्टिस्टों को सिने जगत के किसी मेकअप आर्टिस्ट एसोसिएशन में सदस्यता न देने के मामले में सूचना - प्रसारण मंत्रालय , महिला एवं बाल विकास मंत्रालय और श्रम मंत्रालय को नोटिस जारी किया है ।
कोर्ट ने सभी संबंधित ट्रेड यूनियनों से भी महिलाओं के प्रति ऐसा रवैया अपनाने का कारण पूछा है ।
सदियों पहले मगध राज्य की राजधानी में भीषण आंधी - तूफान आया ।
उसी दौरान कहीं से एक गिद्ध उड़ता हुआ आया और पानी से बचने के लिए एक दीवार के पास बने चबूतरे पर बैठ गया ।
उसके साथ यह दशा देख नगर सेठ ने उन्हें सुरक्षित स्थान पर पहुंचाया ।
गिद्धों ने पर्वत पर लौटकर विचार किया ‘ मगध ‘ सेठ ने हम पर उपकार किया है ।
हमें उनके उपकार का बदला चुकाना चाहिए ।
लेकिन प्रत्युपकार कैसे करें ।
इसके लिए पहले गिद्ध ने रास्ता सुझाया अब हमें जो भी कीमती वस्तु कहीं मिले , हमें उसे सेठजी के आंगन में गिरा दें ।
वे छ्तों पर सूखते हुए वस्त्र उठा लेते ।
कहीं किसी स्त्री का आभूषण उठा लेते और नगर सेठ के आंगन में डाल देते ।
जब सेठ को यह बात पता चली तो उन्होंने उन सभी वस्तुओं को एक अलग कक्ष में रखवा दिया ।
राजा को पता चला कि गिद्ध चोरी कर रहे हैं तो उन्होंने उनमें से एक गिद्ध को सैनिकों द्वारा पकड़वाया ।
राजा ने पूछा - ‘ तुम लोगों के वस्त्र - आभूषण चुराकर ले जाते हो ?
‘ गिद्ध ने बताया कि ‘ नगर सेठ ‘ ने हमारी प्राण रक्षा की थी ।
हम उस उपकार का बदला चुका रहे हैं ।
राजा ने नगर सेठ से इस बाबत पूछताछ की , तो उन्होंने चोरी गए सामानों को अपने पास होना बताया और यह भी कहा कि उन्हें अलग इसलिए रखा गया है कि जो जिसका है , वह उसे ले जाए ।
फिर नगर सेठ ने गिद्ध को समझाया कि उपकार चुकाना अच्छा है , किंतु उसका तरीका भी सही होना चाहिए ।
वस्तुत : उपकार के बदले प्रत्युकार की भावना प्रशंसनीय है , किंतु वह जनहित का विचार कर उचित रूप से करनी चाहिए ।
ब्यूटी कॉन्टेस्ट ‘ फेम मिस नार्थ इंडिया 2013 ‘ का फाइनल शुक्रवार को नई दिल्ली में होगा ।
करीब एक माह तक विभिन्न शहरों में आयोजित प्रतियोगिता में यूपी , बिहार , उत्तराखंड , राजस्थान , मध्य प्रदेश , जम्मू और हिमालच प्रदेश की एक हजार से भी ज्यादा सुंदरियों ने भाग लिया ।
प्रतियोगिता का आयोजन अमर उजाला डॉट कॉम और श्री साई इंटरटेनमेंट ने किया है ।
फाइनल के लिए तैयारी कर रही 20 सुंदरियों का पिछ्ले आठ दिनों में दिल्ली में ग्रूमिंग सेशन चल रहा है ।
इस दौरान सुंदरियों ने मेकअप , कोरियोग्राफी , स्टाइल , पर्सनल डेवलपमेंट के गुर सीखे ।
देहरादून की दीक्षा शर्मा ने बृहस्पतिवार को बताया कि ग्रूमिंग सेशन के दौरान शानदार अनुभव रहा ।
एक्सपर्ट ने फिटनेस , स्किनकेयर , ग्लैमर और मीडिया के बारे में कई सारे टिप्स दिए ।
फाइनल को लेकर नर्वस जरूर हूं लेकिन एक्साडटेड हूं ।
यूं तो भारतीय संस्कृति अपने आप में अनूठी है क्योंकि जो विविधता इस देश में है वह कहीं और नहीं ।
क्रिएटिव एन क्लासिक पेटिंग्स प्रदर्शनी का यह नज़ारा विकास मार्ग स्थित पूर्वा संस्कृतिक केंद्र में नजर आ रहा है ।
यहां दिल्ली की खूबसूरत तस्वीरें बरबस ही कलाप्रेमियों को आकर्षित कर रही हैं ।
कलर एन फोकस की और से आयोजित पेटिंग्स प्रदर्शनी में देश के कई राज्यों से पहुंचे कलाकारों ने कैनवस की सतह पर विविध विषयों पर बेहतरीन चित्र प्रदर्शित किए हैं ।
अधिकांश चित्र भारतीय संस्कृति से एक पहल ‘ रूबरू है ’ का एहसास करा रहे हैं तो दूसरे क्षण अन्य चित्रों में नारी शक्ति व नारी उत्पीड़न विषय पर आधारित पेटिंग्स समाज को कर्तव्यों व अधिकारों के लिए प्रेरित करती हैं ।
पेटिंग्स प्रदर्शनी 15 मार्च तक चलेगी ।
पेटिंग्स प्रदर्शनी में असम , हरियाणा , पंजाब , उत्तर प्रदेश , व दिल्ली के कलाकारों ने अलौकिक कैनवस के पटल पर सृजित कर पृथक रंग रूप दिया है ।
हर कलाकार ने अपने - अपने नजरिये से कई पेटिंग्स प्रस्तुत की है ।
असम की अरुंधती चौधरी ने कल्पनाओं को कलात्मक व रचनात्मक रूप देकर संतुलित ढंग से पेश किया है ।
इसी श्रृंखला में वृद्ध चित्रकार सरफराज़ अहमद ने उम्दा तरीके से दिल्ली की खूबसूरती व शाही तस्वीरों को कैनवस पर उकेरा है ।
पूर्व मिस यूनिवर्स और अभिनेत्री सुष्मिता सेन और पाकिस्तानी क्रिकेटर वसीम अकरम ने शुक्रवार को मीडिया में फैली उन ‘ खबरों ‘ का जोरदार खंडन किया , जिनमें कहा जा रहा था कि दोनों सितारे शादी करने की योजना बना रहे हैं ।
उन्होंने मीडिया से कहा कि उसे लोगों की निजता का सम्मान करना चाहिए ।
उल्लेखनीय है कि मीडिया के एक वर्ग में ऐसे कयास लगाए जा रहे थे कि ये दोनों पिछ्ले कुछ वर्षों से एक दूसरे के प्रेम में हैं और जल्दी ही विवाह बंधन में बंधने जा रहे हैं ।
लेकिन 37 वर्षीय सुष्मिता ने ट्विटर पर शुक्रवार को मामले को स्पष्ट किया कि 46 वर्षीय अकरम उनके अच्छे दोस्त हैं , इससे अधिक कुछ नहीं ।
उन्होंने लिखा कि वह पिछ्ले कुछ समय से अकरम से अपनी शादी की योजना के बारे में पढ़ रही हैं , जो पूरी तरह बकवास है ।
वह सिर्फ मेरे दोस्त हैं और हमेशा रहेंगे ।
सुष्मिता ने मीडिया को गैर ज़िम्मेदार बताते हुए कहा है कि अकरम की जिंदगी में एक शानदार महिला थी .... अफवाहें पूरी तरह बेकार और अपमानजनक हैं ।
उधर अकरम ने भी अफवाहों का खंडन किया और कहा कि वह अपना पूरा समय दो बच्चों के साथ बिताना चाहते हैं ।
भारत की शास्त्रीय व लोकनृत्य , संगीत , रंगमंच , कला और कला से ही जुड़ी तमाम विधाओं के बीच सूत्रधार के रूप में मौजूद ‘ सहित्य ‘ का एक खास उत्सव की राजधानी में आयोजन होने वाला है ।
इसकी खासियत यह होगी कि इसमें साहित्य के दिग्गजों के अलावा अलग - अलग कला विधाओं के दिग्गज कलाकार भी कला के साहित्य पर प्रकाश डालेंगे ।
साहित्य अकादेमी द्वारा आयोजित इस साहित्योत्सव का आयोजन 18 से लेकर 22 फरवरी तक मंडी हाउस में किया जाएगा ।
साहित्योत्सव के विषय में अकादेमी के सचिव डॉ. श्रीनिवास राव ने कहा कि साहित्य के उत्सव को पेपर प्रजेंटेशन और व्याख्यानों तक सीमित न रखकर इसे रविद्रं भवन के परिसरों तक लाया जा रहा है ।
एक नए रंग - रूप में आयोजित इस उत्सव में संगीत , नृत्य और थिएटर से जुड़े कलाकारों की मौजूदगी साहित्य को अधिक आकर्षक और विस्तार देगी ।
साहित्योत्सव में साहित्य अकादेमी पर गुलज़ार निर्मित व निर्देशित वृतचित्र का प्रदर्शन , साहित्य व सिनेमा का संबंध , साहित्य व मीडिया , साहित्य व रंगमंच , साहित्य - चित्रकला - संगीत - नृत्य पर इन विषयों के विशेषज्ञ की वार्ता खास होगी ।
इनके अलावा इस साल के साहित्य अकादमी अवार्ड 2012 के विजेता लेखकों को पुरस्कृत भी किया जाएगा ।
आज खतरा मोल लेने को जी चाह रहा है ।
काजू कतली कि मिठाई के बाद गुड़ के लड्डू खिलाने की कोशिश टाइप ख़तरा ।
मगर जिस हलवाई की उम्र गुड़ के लड्डू बनाते गुजरी हो वो उसे कैसे छोड़ सकता है ?
सो मैं भी नहीं छोडूंगा ।
वही करूंगा जो दिल चाहता है ।
आप मेरी बात सुन भी रहे हैं कि नहीं ? ‘ पलट ! तेरा ध्यान किधर है भाई ।
‘ मेरी तरह या मुझसे भी ज्यादा उम्र - रसीदा लोग अब तक समझ गए होंगे कि मैं किसकी बात कर रहा हूं लेकिन नौ - उम्र जवानों को तो बताना ही पड़ेगा कि मैं असल में एक ऐसे कॉमेडियन की बात करने जा रहा हूं जिसे हिंदुस्तानी सिनेमा का पहला स्टार कॉमेडियन माना गया है ।
एक ऐसा कॉमेडियन जिसकी फीस अपने दौर के बड़े हीरोज़ के मुकाबले भी ज्यादा थी ।
जो फिल्मों में सिर्फ तड़के के लिए नहीं रखा जाता था , बल्कि बाकायदा हीरो भी था ।
पूरा नाम नूर मुहम्मद चार्ली ।
हिंदुस्तानी सिनेमा के परदे पर शुरूआती दौर में जिन लोगों ने कॉमेडी की उनमें एक नाम आता है चार्ली का ।
चार्ली यानी नूर मुहम्मद चार्ली 1912 में गुजरात के पोरबंदर के जन्मे नूर मुहम्मद ने महान अभिनेता चार्ली चैप्लिन से मुतसिर होकर अपने नाम के साथ ‘ चार्ली ‘ जोड़ा था ।
और कमाल देखिए कि उन्हें शोहरत भी अपने असल नाम की बजाय इसी नाम से मिली ।
1931 में जब भारतीय सिनेमा को आवाज मिली उससे बहुत पहले साइलेंट सिनेमा वाले दौर में पश्चिम में लारल - हार्डी चैप्लिन जैसे सितारों की हास्य फिल्मों ने दुनिया में धूम मचा दी थी ।
इन फिल्मों में हास्य के साथ ही वयंग का गहरा और तीखा पुट होता था ।
ख़ासकर चार्ली चैप्लिन की फिल्मों में ।
भारत में भी इस तरह की कुछ कोशिशें होती रहती थीं , लेकिन सवाक सिनेमा के आगमन के साथ ही इस दिशा में कोशिशें और तेज हो गईं ।
तब दीक्षित , गौरी , केसरी और ई. बिलीमोरिया जैसे चार कलाकार उभरकर सामने आए ।
सरदार चंदूलाल शाह और उनकी पार्टनर गोहर मामाजीवाला की कंपनी रंजीत मूवीटोन ने 1932 में इन चारों को साथ लेकर एक फिल्म बनाई , जो बेहद कामयाब साबित हुई ।
इस फिल्म का नाम था , सॉरी नाम थे - ‘ चार चक्रम उर्फ ‘ फोर रासकल्स ‘ उर्फ ‘ चांडाल चौकड़ी ‘ उर्फ ‘ चार भोंदू ‘ ।
इसी साल एलीफेंटा मूवीटोन , पंजाब की एक फिल्म रिलीज हुई ‘ पार्क दामन रक्कासा ‘ उर्फ ‘ इनोसेंट डांसर ‘ उर्फ ‘ निर्दोष नॄतिका ‘ ।
इस फिल्म में ‘ बाबा चार्ली ‘ नाम से परदे पर आए एक हास्य अभिनेता ने अपने हाव - भाव और मासूम हरकतों से भरे अंदाज से लोगों का ध्यान अपनी ओर खींचा ।
ये अभिनेता यूं तो साइलेंट फिल्म के ज़माने से ही काम कर रहा था , लेकिन दर्शकों की नजर में वह इसी फिल्म से आया ।
इस अभिनेता में अपनी हास्य प्रतिभा के अलावा एक कुदरती हुनर और था , जिसने उसकी कामायाबी में चार चांद लगा दिए ।
यह प्रतिभा थी गायकी की ।
वे अपने टिपीकल अंदाज में अपने गीत ख़ूद ही गाते थे और ख़ूब रंग भर देते थे ।
इसी वजह से उनको ख़ूब काम भी मिलने लगा था ।
1939 की फिल्म ‘ ठोकर ‘ में उनका गाया गीत ‘ जब से मिली है तेरे दर की ख़ाक , संदल का लगाना छोड़ दिया ‘ ख़ूब मशहूर हुआ ।
1941 की फिल्म ‘ ढंढेरा ‘ में चार्ली ख़ूद ही हीरो और ख़ूद ही डायरेक्टर भी थे ।
इस फिल्म का एक गीत बड़ा मजेदार है , जो दूसरे विश्व युद्ध के उस दौर में काफी मायने रखता था ।
डी. एन. मधोक के लिखे इस गीत को जरा देखें ‘ हिटर खाए अंडा , गोरिंग हुआ मुस्टंडा / पर मुसोलिनी बिचारा कभी मुर्गी , कभी मुर्गा ‘ ।
इसी फिल्म में मधोक का ही लिखा और चार्ली का गया एक और गीत है जिसका मुखड़ा 1988 में फिल्म ‘ तेजाब ‘ में जबर्दस्त हिट हुआ और माधुरी को स्टारडम दिया ।
चार्ली के गीत ने गिनती रुकती जाकर ‘ बारा ‘ पर और तुक मिलती है इस तरह - ‘ तेरी नज़र ने मुझको मार ‘ इसके बाद फिर उलटी गिनती शूरू होती है ‘ बारा ‘ से और जाकर रुकती है ‘ एक पर तुक मिलती हुई लाइन आती है - ‘ मेरी तरफ़ ज़रा तो देख ‘ ।
एआर. कारदार की 1943 की फिल्म ‘ संजोग ‘ में वे प्रसिद्ध हीरोइन मेहताब की हीरो थे ।
इस फिल्म में चार्ली के गाए गीत ‘ ओ दिले नांदा - 3 , पलट तेरा ध्यान किधर है भई ! ` बेहद लोकप्रिय हुआ ।
असल में यह जुमला ‘ पलट तेरा ध्यान किधर है ‘ चार्ली का तकिया कलाम था ।
अगर थोड़ा पीछे मुड़ के देखें और याद करें तो आपको भी याद आ जाएगा कि इस जुमले का इस्तेमाल बाद की ढेर सारे फिल्मी गीतों में हुआ है ।
साथ ही जिन लोगों ने तांगे वाला दौर देखा है उन्हें तो बखूबी याद होगा कि ये जुमला किस कदर इस्तेमाल होता था ।
इसी फिल्म में नौशाद साहब ने चार्ली के साथ सुरैया से एक रोमाटिक गीत ‘ उड़ते हुई पंछी कौन उनको बताए / जो पास में बैठे हैं , दिल उनका हुआ जाए ।
‘ आज के दौर में इस पूरे सत्तर साल पुरानी फिल्म को देखना घर में टंगे बाप - दादों की पुरानी तस्वीरों के जरिए हाथ से फिसलकर निकल चुके वक्त को फिर से जीने जैसा लगता है ।
मुझे तो ख़ासकर तब मजा आता है , जब फिल्म में सुपुड़ - सुपुड़ की ऊंची आवाजों के साथ पात्रों को चाय पीते हुए दिखाया गया है ।
उसी के साथ ऐसे डायलॉग - ‘ बेटी बीए. पास कर लो तो तुम्हारी शादी कर दूं ।
‘ दूसरा ‘ पेट में दर्द हो रहा है / तो झिंझर ले लीजिए ।
यहां सब कुछ ठीक चल रहा था कि 1947 में मुल्क का बंटबारा हो गया ।
दंगों से घबराकर चार्ली भी बहुत लोगों की तरह अपना शानदार फिल्मी करिअर छोड़कर पाकिस्तान चले गए ।
उस समय पाकिस्तान की फिल्म इंडस्ट्री की हालत बेहद कमज़ोर थी ।
नतीजे में चार्ली जैसे लोगों के सामने काम करने के इतने कम अवसर थे कि आख़िर हारकर वे अस्थायी परमिट पर 1960 के आसपास वापस बंम्बई आ गए ।
इस वक्त तक बम्बई का पूरा नज़ारा ही बदल चुका था ।
चार्ली की अभिनय शैली में अपना तड़का लगाकर जानी वाकर जैसे कॉमेडियन स्थापित हो चुके थे ।
महमुद एक बड़े स्टार बनने की राह पर कदम बढ़ा चुके थे ।
इन हालत में भी संदूलाल शाह ने चार्ली को अपनी फिल्म ‘ ज़मीन के तारे ` में मौका दिया लेकिन बात कुछ बनी नहीं ।
इसके बाद अगले तीन साल में कुल दो और फिल्में ‘ ज़माना बदल गया ‘ और ‘ अकेली मत जइयों ‘ में ही काम मिला ।
उस पर कुछ लोग पाकिस्तान से वापस आए कलाकारों के परमिट रद्द करवाने के अभियान में जूटे थे ।
आखिर सरकार ने चार्ली को भारतीय नागरिकता देने से इनकार कर दिया ।
उन्हें वापस पाकिस्तान जाना पड़ा ।
30 जून , 1983 को उनका निधन हो गया ।
उस समय तक वे पाकिस्तान छोड़ अमेरिका जा बसे थे ।
कहानी किसी भी फिल्म का पहला और मूल तत्व होता है ।
हमेशा से ऐसी फिल्मों को काफी देखा जाता रहा है , जिनकी कहानियां वास्तविकता पर आधारित रही हैं ।
इनकी कहानियां वास्तविक होती हैं या भ्रामक , यह कह पाना कई बार मुश्किल होता है ।
प्रख्यात पत्रकार और हैकर जूलियन असांजे और विकिलीक्स पर आधारित हॉलीवुड फिल्म ‘ द फिफ्थ एस्टेट ‘ भी इसी तरह की फिल्म है , जिसका निर्देशन बिल कोन्डन कर रहे हैं ।
गॉडस एंड मॉन्सटर के लिए बेस्ट स्क्रीनप्ले राइटर का एकेडमी अवॉर्ड जीत चुके कोन्डन ने ट्वाइलाइट सीरीज का भी निर्देशन किया है ।
फिल्म से और भी खास लोग जुड़े हैं , लेकिन इसकी खासियत का कारण इसकी कहानी है जो , वास्तविक घटना पर बुनी गई है ।
जूलियन असांजे और विकिलीक्स को कौन नहीं जानता ?
दोनों ही एक दूसरे के पर्याय हैं ।
खोजी पत्रकारिता को वेबसाइट पर लाने का श्रेय जूलियन असांजे को ही जाता है ।
साल 2010 में अमेरिकी सेना और राजनायिक दस्तावेजों के विकिलीक्स पर खुलासे के बाद दोनों ही चर्चा में आए ।
ऑस्ट्रेलियाई नागरिक जूलियन असांजे लंदन स्थित इक्वोडर दूतावास में राजनायिक शरण लिए हुए हैं ।
यौन उत्पीड़न के मामले में स्वीडन उन पर कार्यवाई चाहता है , लेकिन असांजे कहते हैं कि यह सब अमेरिका के दबाव में हो रहा है ।
असांजे का कहना है कि हम पर फिल्म के ज़रिए यह सांस्कृतिक हमला भी अमेरिका के दबाव में हो रहा है ।
साल 2010 में अमेरिका की खुफिया जानकारियां विकिलीक्स पर लीक करने के बाद असांजे अमेरिका के निशाने पर हैं ।
फिल्म ‘ द फिफ्थ एस्टेट ‘ इन्हीं जूलियन असांजे विकिलीक्स और उनके पूर्व सहयोगी एवं जर्मन टेकनोलॉजी एक्टिविस्ट डेनियल डॉमशेट बर्ग के इर्द - गिर्द बुनी गई है ।
फिल्म की पटकथा का आधार डेनियलन डॉमशेट बर्ग की 2011 में आई किताब ‘ इन्साइड विकिलीक्स : माई टाइम विद जूलियन असांजे एट द वर्ल्डस मोस्ट डेंजरस वेबसाइट ‘ और डेविड लाई एवं ल्यूक हार्डिंग की पुस्तक ‘ विकिलीक्स : इन्साइड जूलियन असांजेस वार ऑन सीक्रेसी ‘ है ।
फिल्म वास्तविक घटना पर बन रही है यह तो इसकी खासियत है , लेकिन उससे भी बड़ी खासियत इसमें डेनियल डॉमशेट बर्ग के पक्ष को दिखाना है ।
विकिलीक्स में प्रवक्ता के पद पर रहे बर्ग ने साल 2010 में असांजे से मतभेद होने पर विकिलीक्स छोड़ दिया था ।
वर्ष 2011 में बर्ग की किताब ‘ इन्साइड विकिलीक्स ... ‘ आई जिस पर फिल्म का अधिकतर हिस्सा आधारित है , इसलिए आशंका है कि फिल्म में जूलियन असांजे को खलनायक के तौर पर प्रस्तुत किया जा रहा है ।
यह संदेह असांजे ने भी जताया है ।
फिल्म निर्देशक बिल कोन्डन द्वारा असांजे को भेजी गई स्क्रिप्ट पर 24 जनवरी , 2013 को सैम एड्म्स पुरस्कार समारोह में असांजे ने कहा कि यह विकिलीक्स और उनके सहयोगियों के खिलाफ भ्रामक प्रचार है ।
इसमें झूठ के ऊपर झूठ बुना गया है और ईरान के खिलाफ युद्ध को भड़काने वाले अंश जोड़े गए हैं ।
फिल्म के पहले ही दृश्य में दिखाया गया है कि ईरान अपने सैन्य परिसर में परमाणु हथियारों का निर्माण कर रहा है ।
निर्देशक बिल कोन्डन जूलियन असांजे से अलग कहते हैं कि विकिलीक्स के पूरे क्रांतिकारी सूचनात्मक प्रभाव को समझ पाने में दशकों को समय लगेगा , इसलिए यह फिल्म न किसी विषय पर आरोप लगाती है और न ही कोई निष्कर्ष दे जाती है ।
फिल्म शेरलोक से प्रसिद्ध बेनोडिक्ट क्यूम्बबेच ‘ द फिफ्थ एस्टेट ‘ में जूलियन असांजे के किरदार को निभा रहे हैं ।
उनका मानना है कि इस फिल्म के माध्यम से हम विकिलीक्स के प्रभाव को समझ पाएंगे और उस विचार को जान पाएंगे कि कैसे एक असाधारण व्हिसल ब्लोइंग वेबसाइट की नींव पड़ी ।
एक फिल्म का प्रभाव चूंकि बहुत बड़े स्तर पर होता है , इसलिए विकिलीक्स इस फिल्म को सांस्कृतिक हमले के रूप में देख रहा है ।
वर्ष 2007 से 2010 के काल को समेटे नवम्बर में प्रदर्शित हो रही यह फिल्म क्या सामाजिक - सांस्कृतिक भूचाल खड़ा करती है , यह तो समय ही बताएगा , लेकिन एक बात तो तय है कि यह फिल्म किसी मायने में विकिलीक्स की किसी सनसनीखेज खबर से कम नहीं होगी ।
चर्चित फिल्म ‘ जॉली एलएलबी ‘ ने सोमवार तक भारत के बॉक्स ऑफिस पर 14.41 करोड़ रुपए का कारोबार किया था ।
फिल्म के साधारण बजट को देखते हुए ट्रेड पंडितों का मानना है कि फिल्म की प्रोडक्शन कंपनी फॉक्स स्टार इंडिया मुनाफे में रहेगी ।
इस फिल्म के सैटेलाइट और छोटे केंद्रों में यह फिल्म बिल्कुल नहीं चली ।
दिल्ली - यूपी पंजाब और मुंबई से ही फिल्म का ज्यादातर कमाई हुई है ।
यशराज फिल्म्स की ‘ मेरे डैड की मारुति ‘ दर्शकों को खास लुभा नहीं पाई और पहले सप्ताहांत और बाद के दो दिनों में यह सिर्फ 5.40 करोड़ ही इकटठा कर पाई थी ।
नील नितिन मुकेश की ‘ थ्री जी ‘ भी खास कुछ कर नहीं पाई , हालांकि इसने अपेक्षाकृत छोटे केंद्रों में थोड़ा बेहतर कारोबार करते हुए पहले हफ्ते करीब 5 करोड़ बटोरे ।
हाल की रिलीज फिल्मों में तिग्मांशु धूलिया की ‘ साहब बीबी और गैंस्टर रिटर्न्स ‘ ने 18.75 करोड़ रुपये का कारोबार किया , है ।
संजय - व्यंग्य फिल्म ‘ सारे जहां से महंगा ‘ कमजोर पटकथा की वजह से नहीं चल पाई ।
जॉन अब्राहम की ‘ आई मी और मैं ‘ के 9 करोड़ के कारोबार से तय है कि फिल्म अपनी लागत भी नहीं वसूल पाएगी ।
काय पो चे ने किया अच्छा कारोबार , रामगोपाल वर्मा की ‘ द अटैक ऑफ 26/11 ‘ को इंड्स्ट्री ने फ्लॉफ करार दिया है ।
इसने अभी तक करीब 11.50 करोड़ रुपए की कमाई की ।
संजय दत्त की ‘ जिला गाजियाबाद ‘ भी 16 करोड़ के बॉक्स ऑफिस कलेक्शन के साथ इसी श्रेणी में रही ।
हाल की एक प्रमुख हिट फिल्म नए कलाकारों वाली ‘ काय पो चे ‘ रही है जिसने केवल भारत में 49.5 करोड़ रुपए बटोरे हैं ।
वैसे नए कलाकारों के साथ ही कम लागत वाली ‘ एनिबडी कैन डांस ` ने भी 45.5 करोड़ रुपए बटोरकर खुद को बड़ी हिट फिल्मों की सूची में डाल लिया है ।
पिछ्ले साल से भारतीय सिनेमा के क्षेत्र में राष्ट्रीय फिल्म पुरस्कार बांट रही केंद्र सरकार इस साल से सिनेमा की पढ़ाई कर रहे छात्रों की फिल्मों को भी हर साल पुरस्कारों से सम्मानित करेगी ।
भारतीय सिनेमा के 100 साल पूरे होने वाले इस सिने शताब्दी साल में सरकार की कई योजनाओं में से एक योजना यह है कि सिनेमा के छात्रों द्वारा बनाई जा रही फिल्मों का एक विशेष फेस्टीबल हो और बेहतर फिल्मों को पुरस्कृत कर इन छात्रों का उत्साह बढ़ाया जाए ।
इसके लिए राष्ट्रीय पुरस्कार शुरू किए जा रहे हैं ।
फ्रांस , जर्मनी , अमेरिका समेत कई मुल्कों के छात्रों की फिल्मों के समारोह आयोजित किए जाते हैं जहां केवल उन्हीं की फिल्मों का प्रदर्शन होता है ।
सूचना व प्रसारण मंत्रालय ने हाल ही में सिनेमा के 100 साल को मनाने से जुड़ी ऐसी कुछ अन्य योजनाओं के प्रस्ताव की स्वीकृति के लिए प्रधानमंत्री कार्यालय को लिखा है ।
अनुमति मिलते ही उन पर तेजी से काम शुरू होगा ।
मंत्रालय ने अपने अधीन आने वाले पुणे स्थित फिल्म एवं टेलीविजन इंस्टीट्यूट और कोलकाता स्थित सत्यजीत राय फिल्म एवं टेलीविजन इंस्टीटयूट को ज़िम्मेदारी दी है कि वे इन फस्टीवल का आयोजन करें ।
सरकार ने यह भी तय किया है कि राष्ट्रीय छात्र फिल्म फेस्टीवल हर साल एक तय समय में आयोजित किया जाएगा ।
शुरूआत में इन दोनों इंस्टीट्यूट को बारी से इसके आयोजन की जिम्मेदारी दी जाएगी ।
मंत्रालय के एक अधिकारी ने कहा कि अलग श्रेणियों के तहत कुल 14 पुरस्कार दिए जाएंगे ।
ये पुरस्कार फिचर फिल्म , गैर फिचर फिल्म , ( डॉक्युमेंट्री व लघु फिल्म ) को दिए जाएंगे ।
विजेता फिल्मों को दिए जाने वाली पुरस्कार राशी तय करने की प्रक्रिया चल रही है ।
इन समारोहों के दौरान फिल्मों से जुड़े सेमिनार वर्कशॉप ओपन फोरम , और नामी फिल्मी हस्तियों के साथ मास्टर क्लासेज आदि भी आयोजित किये जाएंगे ।
यह फेस्टीवल देश भर के उन सभी छात्रों के लिए होगा जो सरकारी या गैर सरकारी संस्थानों में सिनेमा से जुड़े पाठ्यक्रमों का अध्ययन कर रहे हैं ।
विवादों में फंसने के बाद प्रियंका चोपड़ा खानों के मामले में फूंक - फूंक कर कदम रख रही हैं ।
उनका नाम कभी शाहरुख खान के साथ , तो कभी सलमान खान के साथ जोड़ा जाता रहा है ।
फिलहाल उन्होंने शाहरुख खान के करीब माना जाता है ।
शायद इसी वजह से उन्होंने अनुराग कश्यप की छोटी फिल्म के प्रस्ताव को सिरे से ठुकरा दिया ।
भारतीय सिनेमा के 100 साल पूरे होने के अवसर पर ‘ बॉबे टॉकीज ‘ शीर्षक से एक फिल्म बन रही है ।
इसमें अनुराग बसु , दिबाकर बनर्जी , करण जौहर , अनुराग कश्यप और जोया अख्तर की छोटी फिल्में होंगी ।
अनुराग कश्यप एक प्रशंसक के दृष्टिकोण से किसी पापुलर स्टार पर फिल्म की योजना बना चुके थे ।
उन्होंने पहले सलमान खान के मौजूदा लोकप्रियता को ध्यान में रख कर स्क्रिप्ट लिखी और उसमें प्रियंका चोपड़ा से उनकी ज़बर्दस्त फैन की भूमिका निभाने का आग्रह किया ।
प्रियंका चोपड़ा को स्क्रिप्ट पसंद आई , लेकिन संभावित विवादों को ध्यान में रखकर उन्होंने फिल्म करने से मना कर दिया ।
वह नहीं चाहती थीं कि उन्हें सलमान खान का करीबी मान कर उनके नए दोस्त नाराज़ हो जाएं ।
उनके इंकार के बाद ही अनुराग को जल्दबाजी में अमिताभ बच्चन पर केंद्रित फिल्म लिखनी पड़ी ।
प्रियंका के करीबी सूत्रों के मुताबिक आगामी फिल्मों की शूटिंग और अपने पहले म्यूजिक अलबम ‘ इन माई सिटी ‘ के प्रमोशन की व्यस्तता के कारण उन्हें अनुराग कश्यप का न कहना पड़ा ।
अभिनेत्री बिपाशा बसु ‘ राज 3 ‘ के बाद फिर से एक बार सपूर्ण वर्मा की हॉरर फिल्म ‘ आत्मा ‘ में नजर आने वाली हैं ।
बकौल , बिपाशा लोगों को लगता है कि मैं हॉरर फिल्मों की एक्सपर्ट हो गई हूं , लेकिन मुझे भूतों से अभी भी बहुत डर लगता है ।
मेरी छोटी बहन इतनी हॉरर फिल्में देख चुकी है कि उसे अब जरा सा भी डर नहीं लगता ।
मुझसे कम तो मेरी भतीजी डरती है जिसका नाम निया है ।
मैंने अपने डर को ही कम करने के लिए ‘ आत्मा ‘ में रील लाइफ बेटी चार वर्षिया डोएल धवन के किरदार का नाम निया रखा ।
फिल्म के निर्देशक सुपर्ण से निया नाम देने का आग्रह किया ।
मैंने उनसे कहा कि हॉरर कहानी फिल्माने के दौरान डोएल और मेरा मनोबल बना रहे , इसके लिए यह जरूरी है मुझे अपनी भतीजी की याद आती रहे ।
सुपर्ण वर्मा की फिल्म ‘ आत्मा ‘ बेटी , माँ और पिता का हॉरर ट्रैंगल है ।
दो साल पहले मुंबई पर हुए आंतकी हमले की पृष्‍ठभूमि पर राम गोपाल वर्मा लेकर आए हैं ‘ द अटैक्स ऑफ 26/11 ‘ ।
उनके मुताबिक , मुंबई पर हमले की यादें आज भी दिल दहला देती हैं ।
एनएसजी कमांडो और मुंबई पुलिस की तत्परता के चलते गुनहागारों को पकड़ा गया था ।
मैंने फिल्म के जरिए बस यह दिखाने की कोशिश की है कि उस घटना को कैसे अंजाम दिया गया ।
मुंबई पुलिस कमिश्नर राकेश मोरिया और पीड़ितों पर क्या बीती ।
हमने सीएसटी कोलाबा स्थित लियोपोल्ड कैफे पर हुए हमलों को केंद्र में रखकर फिल्म बनाई है ।
उन लोकेशन पर जाकर हमने शूटिंग भी की ।
ताज होटाल को दर्शाने के लिए हमने सेट का निर्माण किया ।
मुंबई के तत्कालीन पुलिस कमिश्नर राकेश मारिया की भूमिका में दिखेंगे नाना पाटेकर ।
उन्होंने बताया कि राकेश मारिया को केंद्र में रखकर फिल्म बनी है , पर यह बायोपिक नहीं है ।
फिल्म मुंबई को भी समर्पित है ।
यह न दर्शकों रुलाएगी , न हंसाएगी , बल्कि सोचने पर मजबूर करेगी कि आतंकी किस दुनिया के इंसान है ?
वे कैसे दरिंदे बन जाते हैं ।
पिछ्ले चार दशक से बिग बी यानी अमिताभ बच्चन दर्शकों के दिलों पर राज कर रहे हैं ।
जंजीर ( 1973 ) का एंग्री यंग मैन हो या शोले ( 1975 ) का साहसी जय , मुकद्दर का सिकंदर ( 1978 ) का दमदार सिकंदर हो या सिलसिला ( 1981 ) का इमोशनल प्रेमी , कालिया ( 1981 ) का कल्लू डॉन हो या नमकहलाल ( 1982 ) का कॉमेडियन , दीवार ( 1975 ) का विजय वर्मा हो या डॉन ( 1978 ) का विजय , अमिताभ बच्चन की शुरूआती फिल्मों को भला कौन भूल सकता है ।
जितनी लोकप्रियता उनकी फिल्मों को मिलती थी , लोगों का उतना ही प्यार उन फिल्मों के पोस्टरों और गानों को भी मिलता था ।
फिल्मों पोस्टरों पर अमिताभ बच्चन के डांस , मारधाड़ अथवा रोमांस का अंदाज लोगों को बरबस ही आकर्षित करता था ।
उनके फैंस फिल्मी पोस्टर को उखाड़ने और उन्हें अपने घर ले जाने के फेर में भी लगे रहते थे ।
गानों से लेकर उनकी फिल्मों के डायलॉग तक लोगों की जुबान पर होते थे ।
एंग्री मैन के दौर वाली अमिताभ बच्चन की फिल्मों की वह लोकप्रियता आज भी कायम है ।
उनकी इसी लोकप्रियता को देखते हुए उनकी कुछ खास फिल्मों के पोस्टर लॉबी आर्ट और एलपी रिकॉडर्स की ऑनलाइन बिक्री का आयोजन किया गया ।
चार - पांच साल पहले तक दिल्ली और मुंबई के सेकंड हैंड मार्केट में ऐसी चीजें आसानी से मिल जाती थीं ।
पर बढ़ती मांग के कारण ये अब बाजार से गायब होने लगी हैं और इन्हें इकट्ठा करना अब मुश्किल काम है ।
हालांकि फिल्मी यादगार वस्तुओं का ट्रेंड अपने देश में नया ही है ।
वैसे विदेशों में तो यह चलन आज स्टेटस के नाम से जाना जाता है और एलपी रिकॉडर्स यानी लांग प्लेइंग रिकॉडर्स फिल्मों के गाने और डायलॉगस सुनने के लिए इस्तेमाल किए जाते थे ।
आज भी छोटे शहरों में लॉबी काडर्स की ही व्यवस्था होती है ।
यह अलग बात है कि एलपी रिकॉडर्स की जगह कैसेट , सीडी , पैन ड्राइव और विभिन्न कंप्यूटराइज्ड उपकरणों ने ले ली है ।
अपने यहां भी अब फिल्म से जुड़ी यादगार वस्तुओं के संग्रह में लोगों की दिलचस्पी पिछ्ले दशक में बढ़ी है ।
ऐसे ही लोगों के लिए है बिग बी के पोस्टर और लॉबी आर्ट की ऑनलाइन सेल ।
ड्रीम ऑनलाइन की डायरेक्टर रमोना सिंह जो सेलिब्रिटी आइट्म्स और फिल्मी मेमोरेबल प्रोड्क्टस की ऑनलाइन सेल करती हैं ।
उन्होंने बताया की अमिताभ बच्चन से जुड़ी ऐसी सेल का हिट होना तय है ।
गौरतलब है कि अमिताभ बच्चन के 60वें जन्मदिन के मौके पर रमोना ने भी एक ऐसी ही सेल लगाई थी ।
हालांकि वे भी इस बात से सहमत हैं कि ऐसी वस्तुओं को इकट्ठा करना अब उतना आसान नहीं रहा ।
उन्होंने बताया पहले पुरानी दिल्ली और मुंबई में ऐसे पोस्टर आसानी से मिल जाते थे , अब माहौल वैसा नहीं है ।
खासकर शोले , दीवार आदि फिल्मों के पोस्टर मुश्किल से ही मिलते हैं ।
इस संदर्भ में यामिनी ने बताया , ऐसी ऑनलाइन फिल्म सेल लिए अमिताभ से बेहतर फिलहाल और कुछ नजर नहीं आता ।
देश के अलावा विदेशों में भी उनकी लोकप्रियता बेमिसाल है ।
यही वजह है कि एनआरआई ऐसी वस्तुओं के सबसे बड़े खरीदार हैं ।
इस कलेक्शन की कीमत कुछ हजार से शूरू होती है ।
सबसे महंगा आइटम ‘ शोले ‘ का एक पोस्टर है , जिसके लिए कीमत 9,800 रुपये रखी गई है ।
एक और दमदार आइटम है फिल्म ‘ कालिया ‘ का एलपी जिसमें गानों के साथ - साथ फिल्म के दमदार डायलॉग्स भी हैं ।
ऐसे तमाम आइटम्स इस सेल में रखे गए हैं , जिन पर वेबसाइट के ‘ द स्टोरी ‘ हिस्से के ‘ बालीवुड्स बिग बी ‘ के तहत नजर डाली जा सकती है ।
यह ऑनलाइन सेल साइट पर 11 मार्च को खत्म हो रही है ।
जैकी भगनानी की लांचिंग तो बहुत बढ़िया तकीके से हुई थी , लेकिन उतनी ही तेजी से वे गुमनामी में भी खोते चले गए ।
मशहूर प्रोड्यूसर वाशु भगनानी के बेटे जैकी जल्द ही फिल्म ‘ रंगरेज ‘ में दिखेंगे ।
और इस फिल्म के लिए उन्होंने चर्चा में आने का बहुत बढ़िया तरीका खोजा है ।
जैकी ने यू ट्यूब पर फेमस हुए पॉप सांग गंगनम स्टाइल के राइट्स खरीद लिए है और उसे अपनी आने वाली फिल्म के लिए शूट भी कर डाला है ।
जैकी का कहना है कि यह उनके पापा वाशु को उनकी और से गिफ्ट है ।
देखना है कि यह गिफ्ट रंगरेज को हिट कराने में काम आती है या उन्हें फिर अपने पापा को इंप्रेस करने का कोई और तरीका खोजना होगा ।
वैसे जैकी ने इस गाने के राइट्स खरीदने में अपनी सारी सेविंग खर्च कर डाली है ।
‘ रंगरेज ‘ तमिल फिल्म की रीमेक है , इसमें जैकी के अपोजिट प्रिया आनंद हीरोइन हैं ।
अनुष्का शर्मा के सिर से शाहरुख खान का भूत उतर ही नहीं रहा है ।
वे कहती है कि शाहरुख खान को लोग समझ नहीं पाते , इसलिए उन्हें घमंडी कहते हैं ।
शाहरुख खान की अच्छी दोस्त बन चुकी अनुष्का आमिर के साथ भी फिल्म ‘ पीके ‘ में आ रही हैं और अब इंड्स्ट्री की खान तिकड़ी में सलमान खान ही रह गए हैं , जिनके साथ फिल्म करने के लिए अनुष्का बेचैन है ।
उनका कहना है कि वे बस ऑफर का इंतजार कर रही हैं , अगर सलमान के साथ काम करने का मौका मिल गया और स्क्रिप्ट अच्छी लगी , तो वे उसे छोड़ने वाली नहीं ।
अगर अनुष्का को सलमान के साथ फिल्म मिल जाती है , तो एक तरह से वे करीना और कैटरीना को पीछे छोड़ देंगी ।
क्योंकि कैटरीना की लिस्ट में तीन खान तो हैं , लेकिन अच्छी एक्टिंग के लिए तारीफ नहीं है ।
पर अनुष्का इस मामले में उनसे काफी आगे हैं ।
सोनल चौहान इन दिनों काफी चर्चा में हैं ।
फिल्म ‘ जन्नत ‘ से कैरियर शुरू करने वाली सोनल अपनी खूबसूरती और फिटनेस के कारण आजकल चर्चा में हैं ।
सोनल चौहान जल्द ही नील नितिन मुकेश के साथ फिल्म ‘ थ्रीजी ‘ में दिखाई देंगी ।
फिल्म में सोनल की रेड हॉट बिकिनी की भी चर्चा है और नील के साथ उनके तीस किसेज की भी ।
हालांकि सोनल किसिंग सीन्स की खबर को झूठा बताती हैं , लेकिन अपनी बिकिनी बॉडी की चर्चा करना नहीं भूलतीं ।
चर्चा इस बात की है कि बिकिनी सीन में सोनल गजब की छरहरी लग रही हैं ।
और उनकी छरहरी काया को देखकर यह सोचना भी स्वाभाविक है कि उन्होंने खूब डायटिंग की होगी ।
पर सोनल का कहना है कि वे डायटिंग जैसे प्रेक्टिस से एकदम परहेज करती हैं ।
हां वे फिट्नेस के लिए जिम जरूर जाती हैं ।
उनका फिटनेस मंत्र है हर चीज खाओ , लेकिन जिम में कैलोरी जलाओ ।
वे कहती है कि सप्ताह में चार दिन जिम जरूर जाना चाहिए ।
जिम जाकर ही उन्होंने अपनी काया को इतना आकर्षक बना लिया , वरना उन्हें खाने के मामले में कंट्रोल करना बिल्कुल पसंद नहीं ।
आज सोनल खुद ही खुद पर मोहित रहती हैं ।
उनके अनुसार उन्हें अपनी बॉडी में उनके लंबे पैर खास पसंद हैं ।
वैसे सोनल तन की ही नहीं , मन की भी खूबसूरत एक्ट्रेस हैं ।
फिर खबरें आई थी कि नील उन्हें शादी तक के लिए प्रपोज कर चुके हैं और सोनल उनकी दीवानगी से नाराज होकर दोस्ती तोड़ चुकी हैं ।
इस दोस्ती की केमिस्ट्री की असली परीक्षा तो फिल्म ‘ थ्रीजी ‘ ही होगी ।
‘ थ्रीजी ‘ एक हॉरर थ्रिलर फिल्म है और 15 मार्च को रिलीज होनी है ।
बहुत ज्यादा वक्त नहीं गुजरा है ।
महज तीन - चार साल पहले तक बॉलीवुड के निर्माता - निर्देशक समझ ही नहीं पा रहे थे कि भारतीय दर्शक आखिर देखना क्या चाहते हैं ?
सभी एक्सपेरिमेंट करने में जुटे थे ।
लेकिन भारतीय दर्शकों को जो बात पसंद आई वह थी , बड़े परदे पर छोटे कस्बे की लोकेशंस ।
यानी बॉलीवुड में भारतीय गांवों और कस्बों का फिल्मांकन ।
यह ट्रेंड कहां से शुरू हुआ , कुछ सही से नहीं बताया जा सकता क्योंकि हमारे यहां पहले भी ऐसी फिल्में बनती रही हैं ।
दिमाग पर बहुत जोर नहीं डालना पड़ता और ‘ लगान ‘ , ‘ स्वदेश ‘ और ‘ गदर ‘ जैसी बेहतरीन व सफल फिल्मों की याद ज़हन में ताज़ा हो जाती हैं ।
ये बता जाती हैं कि गांव और कस्बे तो पहले भी दर्शकों को पसंद आते रहे हैं ।
हालांकि सूरज बड़जात्या की ‘ विवाह ‘ और ‘ हम साथ - साथ हैं ‘ में भी गांवों के लोकेशंस थे लेकिन प्रकाश झा तो मानों कसम खाकर इंड्स्ट्री में आए हैं कि अपनी ज्यादातर फिल्मों की पृष्‍ठभूमि गांवों या कस्बों पर बेस्ड ही बनाएंगे ।
इसके अलावा हमारी ब्लैक ऐंड व्हाइट फिल्में तो गांवों की कहानियों पर ही बनती थीं ।
बहरहाल , ऐसी फिल्मों का सिलसिला सा चला निकलने या इसे एक ट्रेंड की भांति प्रयोग करने की शुरूआत की बात करें , तो 2010 में रिलीज़ हुई ‘ दंबग ‘ और ‘ पीपली लाइव ‘ की सफलता को इसकी इंस्परेशन की बजह माना जा सकता है ।
दोनों में भारतीय गांवों का उसके ओरिजनल रूप में फिल्मांकन किया गया था ।
दरअसल , इससे पहले बनी ज्यादातर फिल्मों में यदि गांव या कस्बे दिखाए भी गए , तो उसका रंग - रोगन कर उसे इस कदर , खूबसूरत बना दिया गया कि गांव भी शहरों में सुविधासंपन्न नजर आने लगे ।
लेकिन ‘ दबंग ‘ ने गांव को उसी अंदाज में दिखाया जैसा वह असल में था ।
‘ पीपली लाइव ‘ में गांव वालों की मजबूरियां और अभाव में जीने की मजबूरी को बड़ी जीवंतता से उतारा गया परदे पर ।
इन दोनों फिल्मों ने बॉलीवुड निर्माता - निर्देशकों को सोचने पर मजबूर कर दिया कि ऐसे विषयों पर फिल्में बनाई जाएं , तो दर्शकों को पसंद आएंगी ।
उन्हें महसूस हुआ कि गांवों और कस्बों की हकीकत लोग देखना चाह रहे हैं ।
बस , फिर क्या शुरू हो गया सिलसिला ।
बड़े परदे पर गांवों व कस्बों से जुड़ी कहानियां दिखाने का ।
कुछ चलीं और कुछ पिट गईं ।
लेकिन जो भी पिटीं , वे कहीं न कहीं कमजोर पटकथा और एक्टिंग की वजह से , न कि छोटे कस्बों पर आधारित कहानियों की वजह से ।
यानी छोटे कस्बे तो अब भी हिट थे ।
पिछ्ले दिनों जाने - माने लेखक चेतन भगत और निर्माता - निर्देशक नागेश कुकुनर ने नेशनल ज्योग्राफिक चैनल के साथ मिलकर भारतीय गांवों की सैर पर निकलने के मौके को खास बताया ।
सिर्फ इसलिए नहीं कि उन्हें एक शो मिल रहा था , बल्कि इसलिए कि उन्हें भारतीय गांवों को करीब से देखने का मौका मिलेंगा ।
निकोल फारिया ! जी हां , बॉलीवुड में मॉडलिंग जगत से एक्टिंग में हाथ आजमाने की शुरूआत करने वाली एक और हस्ती ।
निकोल दरअसल 2010 की मिस अर्थ रह चुकी हैं ।
उनकी पहली फिल्म होगी दिव्य खोसला कुमार निर्देशित अनाम फिल्म ।
फिल्म का टाइटल अभी डिसाइड नहीं किया गया है , लेकिन खबर के अनुसार फिल्म ‘ स्टूडेंट ऑफ द ईयर ‘ जैसी कैटेगरी की फिल्म होगी , जिसमें निकोल भी एक कॉलेज गोइंग लड़की की भूमिका निभा रही हैं ।
फिल्म में उनके अलावा चार और फीमेल लीड भी होंगी ।
फिलहाल फिल्म की शूटिंग साउथ अफ्रीका में हो रही है ।
फिल्म शुद्ध रूप से कामर्शियल होगी , इसीलिए इसकी स्टार कास्ट में ग्लैमरस चेहरे खूब देखने को मिलेंगे ।
फिल्म की कहानी में दो स्कूलों के छात्रों के बीच में टक्कर थीम है ।
एक स्कूल भारतीय छात्रों का है , तो दूसरा स्कूल विदेशी छात्रों का ।
यह संगीत प्रधान फिल्म है ।
बहुत कम लोग जानते हैं कि निकोल बंगलुरू की रहने वाली हैं और दक्षिण की पारिवारिक पृष्ठभूमि होने के कारण उनके बॉलीवुड डेब्यू की खबर आते ही लोगों ने उसकी तुलना दीपिका और ऐश्वर्या से करनी शुरू कर दी है ।
निकोल का काम अभी देखना बाकी है ।
पर इसमें भी शक नहीं है कि निकोल अगर बॉलीवुड में कैरियर बनाने को लेकर सीरियस हैं , तो वाकई उन्हें केवल दीपिका ही नहीं , अपनी समकालीन डायना पेंटी से भी कड़ी प्रतियोगिता मिलेगी ।
डायना की अभिनय प्रातिभा तो सभी ‘ कॉकटेल ‘ में देख ही चुके हैं ।
पृथ्वीराज कपूर और किदार शर्मा दोनों ने कोलकाता के न्यू थिएटर्स से अपने कार्मिक जीवन की शुरूआत की थी ।
पृथ्वीराज ने अभिनेता और किदार ने गीतकार के रूप में ।
पृथ्वीराज का वेतन उन दिनों था पचास रुपए प्रति मास और किदार को एक गीत लिखने के एवज में मात्र पांच रुपए मिलते थे ।
दोनों में अबाध मित्रता थी ।
दोनों चूंकि उर्दू शेरो - शयरी के दीवाने थे , इसमें ऐसा कोई भी मौका वह नहीं छोड़ना चाहते थे जब एक - दूसरे को पछाड़ने में वह किसी से पीछे रह जाएं ।
उन दिनों कलकत्ते में भी कई ऐसे इलाके थे जहां तक बिजली नहीं पहुंच पाई थी ।
पृथ्वीराज और किदार ऐसे ही क्षेत्रों के निवासी थे ।
संयोगवश किदार की खोली के सामने म्युनिसपैलिटी द्वारा लगाया गया एक लैम्प - पोस्ट था , जिसकी रोशनी में खड़े होकर दोनों घंटों विविध विषयों पर वाद - विवाद करते रहते थे ।
एक दिन तो कमाल ही हो गया ।
लैम्प - पोस्ट पर जब वह दोनों पहुंचे , तब तक उनकी बहस खत्म नहीं हो पाई थी ।
गालिब या मीर में कौन बड़ा शायर है इसी सवाल को लेकर दोनों एक दूसरे को पटखनी देने में लगे थे ।
न्यू थिएटर्स के सर्वेसर्वा बीएन. सरकार भी उसी रास्ते अपने घर आते - जाते थे ।
उस शाम भी उस सड़क से वह निकले तो देखा कि दोनों शेरो - शायरी में पूरी तरह से खोए हुए हैं ।
दोनों ने उनका अभिवादन जरूर किया , लेकिन फिर अपने वार्तालाप में लग गए ।
दूसरी सुबह अपने आवास से स्टूडियो जाते हुए जब सरकार उस रास्ते से पुन : गुजरे , तो उन्हें यह देख कर आश्चर्य हुआ कि दोनों ही वहीं खड़े हैं और उनका वाद - विवाद किसी अंतिम निर्णय पर नहीं पहुंच पाया है , और दोनों में से किसी को अपने घर जाने तक की याद नहीं आ पाई थी ।
बॉलीवुड और हॉलीवुड काफी हद तक ग्लोबल हो चुका है ।
मौजूदा दौर में जब भारतीय निर्माता - निर्देशक फिल्में बनाते हैं , तो वह अंतरराष्ट्रीय परिप्रेक्ष्य में जरूर सोचते हैं , क्योंकि मुनाफे का एक अच्छा - खासा हिस्सा ओवरसीज रिलीज से मिलने लगा है ।
भारत में भी हॉलीवुड की तमाम फिल्में रिलीज के साथ धूम मचा रही हैं ।
महानगरों से लेकर छोटे कस्बों में ये हॉलीवुड फिल्में देखी जा रही हैं ।
इनमें से ज्यादातर एक्शन फिल्में होती हैं ।
आइए नजर दौड़ाते हैं जनवरी और फरवरी में रिलीज होने वाली हॉलीवुड फिल्मों पर ।
मुख्य रूप से ‘ द ग्रीफ टूरिस्ट ‘ , ‘ शैडो ऑफ द मोनर्क ‘ , ‘ एलिज्ड गैंगेस्टर ‘ , ‘ मास्टर रेस फॉर मार्स ‘ , ‘ होप फॉर लव ‘ , ‘ अमेरिकन डिसीप्लीन ‘ , ‘ किलर बी थ्री ‘ , ‘ इनडिस्कीशन ‘ , ‘ वाई इज नो वन लिसनिंग ‘ समेत कुल सौ से ज्यादा फिल्में जनवरी में रिलीज हुई ।
फरवरी में करीब साठ फिल्में रिलीज हुई ।
कुछ फिल्मों ने न केवल यूरोप , बल्कि दुनिया भर में धाक जमाई ।
पॉप सिंगर टेलर जितना ज्यादा अपनी खूबसूरती और अदाओं के कारण फेमस रहती हैं उतना ही वे इन दिनों अपने नए चार्ट बस्टर सॉन्ग आई नो यू वेअर इन ट्रबुल के कारण भी हैं ।
स्विफ्ट का यह गाना इस समय बिलबोर्ड के 100 टॉप चार्ट बस्टर सॉन्ग में चौथे नंबर पर है ।
कहा जा रहा है कि टेलर स्विफ्ट ने यह गाना अपने एक्स बॉयफ्रेंड हैरी स्टाइल के लिए लिखा है ।
हैरी से टेलर का ब्रेकअप हुए अभी चार - पांच महीने ही हुए हैं ।
हैरी 19 साल के हैं और हार्टथ्रॉब माने जाते हैं ।
कुछ समय पहले एक ऑस्ट्रेलियन मॉडल के साथ उनकी तसवीर इंटरनेट पर सर्कुलेट हो गई और टेलर का दिल टूट गया ।
टूटे दिल से जो आवाज निकली वह थी गाना ‘ आई नो यू वेअर इन ट्रबुल ‘ ।
जो कि इस समय 23 साल की टेलर को सफलता की ऊंचाइयों पर लिए जा रही है ।
एक इंटरव्यू में टेलर का कहना है कि वह पहले से जानती थीं कि हैरी की लड़कियां इतनी जल्दी फैन हो जाती हैं कि हैरी से वफा की उम्मीद करना सपना ही है ।
फिर भी टेलर ने एक कोशिश की थी , क्योंकि पहली बार हैरी को डेट करते वक्त ही टेलर को हैरी अपने सात जन्म के साथी लगे थे ।
सुनते तो यह भी हैं कि हैरी ने खूबसूरत टेलर का दिल जिस मॉडल के कारण तोड़ा था , वे उसे भी छोड़ चुके हैं ।
वाकई हैरी इज इन ट्रबुल ।
गुलजार साहब का इतना बड़ा काम है कि उनके कृतित्व और व्यक्तित्व पर एक नजर डालने भर से हर कोई चकरा जाए ।
दरअसल गुलजार साहब जिस भी विधा में सक्रिय हुए हैं , उसमें अपनी गहरी छाप छोड़ी है ।
उम्र के इस मोड़ पर भी न तो उनकी कलम रुकती है और न ही उन पर लिखनेवालों की कलम रुक सकती है ।
किसी संत की तरह गुलजार चुपचाप अपने आपमें मगन रहते हैं ।
फिल्मी दुनिया में होते हुए भी फिल्मी प्रपंच से सौ कोस दूर ।
उनका बंगला बोस्कियाना जैसे कोई कुटिया है ।
बहुत कम ऐसे मौके आते हैं , जब वे कुटिया छोड़कर बाहर निकलते हैं ।
जी नहीं , वे कतई अस्वस्थ नहीं हैं ।
वे आज भी किसी युवा की तरह ही बैडमिंटन खेलते हैं और सामने वाले को थका डालते की क्षमता रखते हैं ।
यही युवापन उनकी रचनाओं में हरदम मौजूद रहता है ।
इसीलिए वे आज भी अपने गीतों में सांस में तेरी सांस मिली तो मुझे सांस आई मुझे सांस आई ... ( फिल्म जब तक है जान ) जैसी रोमानियत ले आते हैं या फिर यह कहते मिल जाते हैं कि डार्लिंग आंखों से आंखें चार करने दो ... ( फिल्म सात खून माफ ) ।
गुलजार साहब वक्त से कदम मिलाकर चलते हैं ।
ये हालिया रिलीज फिल्में हैं और यूथ की फिल्में हैं ।
वरना तो मोरा गोरा रंग लई ले , तेरे बिना जिया जाए ना , फिर वही रात है , दो दीवाने शहर में , बोले रे पपीहरा , हमको मन की शक्ति देना , मुसाफिर हूं यारो , ओ माझी रे , आनेवाला कल , नाम गुम जाएगा , हजार राहें मुड़के देखीं , दिल ढूंढ़ता है फिर वही फुर्सत के रात दिन , रुके रुके से कदम , इस मोड़ से जाते हैं , तुम आ गए हो नूर आ गया है , चप्पा चप्पा चरखा चले , चिकनी चुपड़ी चाची और कजरारे कजरारे . तक सैकड़ों ऐसे गाने हैं , जिनमें जीवन का हर रंग मौजूद हैं ।
आज ऐसा कोई गीतकार नहीं , जो गुलजार की स्टाइल न अपनाना चाहता हो ।
लेकिन सच यही है कि गुलजार भरपूर प्रेरक हैं , लेकिन उनकी नकल नहीं की जा सकती ।
इस मामले में वे बहुत कठिन है ।
उनके जैसे शब्दों का चयन और भंगिमा एक दुर्लभ स्थिति है ।
गुलजार साहब और गीत तो पर्याय हो ही चुके हैं , लेकिन उनकी सृजनात्मकता के दूसरे पक्ष भी उतने ही चमकदार हैं ।
मेरे अपने , परिचय , आंधी , मौसम , किनारा , खुशबू , नमकीन , अंगूर , इजाजत , अचानक , मीरा , लेकिन , लिबास और माचिस जैसी उनकी फिल्में मील का पत्थर हैं और क्लासिक का दर्जा पा चुकी हैं । मिर्जा गालिब जैसे धारावाहिक का निर्देशन छोटे परदे पर श्रेष्ठता का जैसे एक मापदंड बन चुका है ।
उर्दू साहित्य में गुलजार एक बड़ा नाम हैं ।
चौरस रात , रावी पार , पुखराज , चांद पुखराज का और त्रिवेणी जैसी कृतियां उन्हें कालजयी साहित्यकार भी साबित करती हैं ।
बच्चों के लिए जितना काम गुलजार साहब का है , बड़े से बड़ा साहित्यकार भी उनसे प्रेरणा ले सकता है ।
बोस्की का पंचतंत्र जैसी नायाब कृति भारतीय बाल साहित्य में अहम स्थान रखती है ।
इधर हिंदी की शीर्ष साहित्यिक पत्रिका ज्ञानोदय में वे नियमित रूप से लिख रहे हैं ।
उनका स्तंभ खासा चर्चित भी है ।
हां , गुलजार साहब इस मामले में भी धनी रहे हैं कि उन्हें भरपूर सम्मान मिला है ।
इमरान हाशमी अब धीरे - धीरे अपनी सीरियल किसर की छवि से दूर होते जा रहे हैं ।
यह मत सोचिए की वे अपनी फिल्मों में ऐसे दृश्य देना बंद कर रहे हैं ।
बात दरअसल यह है कि अब वे अपनी फिल्मों में ‘ किस ‘ के अलावा एक्टिंग और वैरायटी के आधार पर भी चर्चा बटोर रहे हैं ।
फिल्म ‘ डर्टी फिक्चर ‘ के बाद इमरान हाशमी को विशाल भारद्वाज की फिल्म ‘ एक थी डायन ‘ और विद्या बालन के साथ एक अन्य फिल्म ‘ घनचक्कर ‘ भी मिल गई ।
‘ घनचक्कर ‘ में इमरान हाशमी ताला तोड़ने में माहिर चोर की भूमिका निभा रहे हैं ।
फिल्म में इमरान मिथुन चक्रवर्ती के फैन बने हैं वे उन्हीं की तरह की ड्रेस में डांस करते भी दिखेंगे ।
वे फिल्म में मिथुन दा के फेमस गाने ‘ आई एम ए डिस्को डांसर ‘ और ‘ याद आ रहा है तेरा प्यार ‘ पर डिस्को करते दिखेंगे ।
सच में ‘ किस ‘ के बजाय डांस से दर्शकों को लुभाने की इमरान की यह स्कीम वाकई एक सरप्राइज ही है ।
एक्ट्रेस माही गिल इन दिनों फिल्म ‘ साहब बीबी और गैंगस्टर रिटर्न्स ‘ के प्रमोशंस में बिजी हैं ।
वे इसी सिलसिले में शहरों का दौरा करती नजर आ रही हैं और इस काम के लिए उन्होंने अपनी फिल्म के निर्माता निर्देशक से एक अजीब शर्त भी रखी है ।
उनकी डिमांड है कि वे जिस भी शहर में जाएं , उनका ड्राइवर एक हैंडसम नौजवान होना चाहिए ।
गौरतलब बात ये है कि इस फिल्म के पहले भाग ‘ साहेब बीवी और गैंगस्टर ‘ में माही का एक ड्राइवर होता है जिससे उन्हें प्यार हो जाता है ।
ड्राइवर का किरदार रणदीप हुड्डा ने किया था और उन्होंने बड़े ही बेहतरीन तरीके से उसे निभाया था ।
अब फिल्म के सीक्वेल ‘ साहेब बीवी और गैंगस्टर रिटर्न्स ‘ फिल्म में नवाब का किरदार निभा रहे जिमी शेरगिल की बेगम के किरदार मे एक बार फिर माही दिखाई देंगी ।
लेकिन इस बार उनका किरदार पहले भाग में उनके किरदार से कहीं ज्यादा महत्वाकांक्षी दिखाया गया है ।
माही के अनुसार इस फिल्म में उनका रोल बहुत ही डेडली है ।
सीक्वेल में साहेब बने जिमी शेरगिल व्हील चेयर के मोहताज हैं और इसी कारण उनकी जिंदगी पर उनकी बीवी यानी माही का कंट्रोल होता है ।
ऐसे में अपने साहेब की अटेंशन पाने के लिए बीवी किसी भी हद तक गुजर जाने को तैयार दिखती है ।
देखते हैं माही इस बार अपनी अदाकारी से लोगों के दिल जीतती हैं या नहीं ।
कहानियों से जुड़े शो ‘ लव स्टोरी ‘ को होस्ट कर चुकी हैं ।
‘ जाने भी दो ‘ के बारे में निगार खान का कहना है कि यह शो ग्लैमर की दुनिया के ऐसे किस्से सामने लाएगा , जिसके बारें में लोगों को बिलकुल नहीं मालूम ।
निगार का कहना है कि यह शो गॉसिप के बजाय इन खबरों से जुड़े फैक्ट दिखाएगा ।
हर शनिवार रात 8 बजे एबीपी न्यूज पर यह शो देखा जा सकता है ।
हॉलीवुड की फिल्मों में कलाकार की उम्र मायने नहीं रखती ।
वह हर तरह का अभिनय करता है ।
उन्हें प्रतिभा के मुताबिक बेहतरीन व सशक्त रोल मिलता है ।
लेकिन , बॉलीवुड में ऐसा नहीं है ।
यहां बढ़ती उम्र के चलते कलाकार खास किस्म के किरदार में बंध कर रह जाता है ।
साठ की उम्र पार कर चुकी बॉलीवुड की ड्रीम गर्ल हेमा मालिनी ने दिल्ली में आयोजित एक कार्यक्रम के दौरान कुछ इस तरह अपना दुख व्यक्त किया ।
हालांकि आने वाली फिल्म के सवाल पर उन्होंने हंस कर कहा कि वह जल्द से जल्द खुद को स्क्रीन पर देखना चाहती हैं ।
दिल्ली के होस्टल द पार्क में एक खाद्य पदार्थ की लांचिंग के मौके पर उन्होंने कहा कि जिंदगी को जीने के लिए स्वस्थ्य रहना बेहद जरूरी है ।
इसके लिए कम वसा या वसायुक्त चीजों का सेवन करना जरूरी है ।
इस दौरान उन्होंने अपनी फिटनेस का मंत्र भी बताया ।
64 वर्षीय हेमा ने कहा कि खुद को स्वस्थ्य रखने के लिए वह खूब पानी पीती हैं ।
सुबह छह बजे उठ कर योग करने के साथ नौ बजे नाश्ता लेती हैं ।
उन्होंने कहा कि दिन की शुरूआत अच्छी हो तो पूरा दिन अच्छा गुजरता है ।
एक प्रश्न के जबाव में उन्होंने कहा कि खूबसूरती देखने वालों की आंखों में होती है ।
बिहार कोकिला के नाम से मशहूर लोकगायिका शारदा सिन्हा की जानदार प्रस्तुति ने बिहार के उत्सव में चार - चांद लगा दिए ।
दिल्ली के पीतमपुरा दिल्ली हाट में आयोजित बिहार उत्सव के दूसरे दिन उनके गीतों ने समां बांधा दिया ।
झूमर , ठुमरी व होली , विदेशिया जैसी विधाओं में कर्णप्रिय गीतों को गाकर उन्होंने श्रोताओं का दिल जीत लिया ।
बिहार के संगीत से लोगों को जोड़ते हुए पूरे माहौल को संगीतमय बना दिया ।
लगभग एक घंटे की प्रस्तुति में शारदा ने अपने जादुई सुरों में लोगों को बांध लिया ।
नारी सशक्तीकरण को समर्पित कृष्ण भक्त मीरा के पदों को गाया ।
उनकी धूनों को अपने सुरों में लयबद्ध किया ।
पीया जी मारी नैना तोरी जोगी ... जैसी मोहक पंक्तियों ने वहां बैठे सभी श्रोताओं को भाव विभोर कर दिया ।
होली के गीत बिजोरी मोरी लाली चुनरी पिया ... व पनिया के जहाज से पलटलिया , भाई के दुलारा .... की सुंदर पंक्तियों पर उन्होंने ऐसी तान छेड़ी कि श्रोता उसमें खो गए ।
इस मौके पर गायिका शारदा सिन्हा ने कहा कि बिहार उत्सव यहां रह रहे बिहार के लोगों को उनकी मिट्टी की खूशबू की यादें ताजा कर देता है ।
भले ही अभिनेता विवेक ओबरॉय बन गए हैं अब एक बेटे के पिता , लेकिन पापा के लगाए पेड़ को देखकर वह खो जाते हैं अपने बचपन की यादों में ...... ।
मेरा जन्म 3 सितंबर को हैदराबाद में हुआ ।
चूंकि मेरे पिता सुरेश ओबरॉय फिल्म इंड्स्ट्री के ही हैं तो मेरी शिक्षा और परवरिश मुंबई में ही हुई ।
मेरे पिता पंजाबी और मां यशोधरा तमिल मूल की हैं ।
मेरा एक बड़ा भाई पृथ्वीराज , छोटा भाई आंनद और एक छोटी बहन मेघना है ।
परिवार के सब लोग मुझे ‘ टाइगर ‘ के निकनेम से बुलाते हैं ।
मैने प्रारंभिक शिक्षा मीठीबाई कॉलेज , मुंबई और फिल्म एक्टिंग में मास्टर डिग्री न्यूयॉर्क यूनिवर्सिटी से हासिल की है ।
अभिनेता इमरान खान का मानना है कि टीवी दर्शकों तक पहुँच बनाने का सीधा और आसान माध्यम है ।
हाल में इमरान खान अपनी आने वाली फिल्म ‘ वंस अपोन ए टाइम इन मुम्बई दोबारा ’ के प्रचार के लिये टीवी धारावाहिक ‘ पुनर्विवाह ’ का हिस्सा बने ।
`` हमारे देश में एक बड़ा वर्ग टीवी दर्शक है। ``
`` आप किसी भी चीज का प्रचार करना चाहते हैं , फिल्म हो या कोई उत्पाद , आपको टीवी दर्शकों तक पहुंच बनानी होगी ।
`` `` यह सबसे बढ़िया , आसान और सीधा तरीका है ।
`` `` इमरान ने कहा कि वह अपने मामा सुपरस्टार आमिर खान की तरह ही टीवी में काम करने को तैयार हैं , बशर्ते कोई मनोरंजक और रुचिकर कार्यक्रम का प्रस्ताव हो ।
`` उन्होंने कहा , `` अभी तक मुझे कोई रोमांचक और मनपसंद प्रस्ताव नहीं मिला है , लेकिन जब भी ऐसा होगा , मैं खुशी से टीवी पर काम करना चाहूंगा ।
`` कहीं दूर जब दिन ढल जाए … , दीवाना हुआ बादल .. जैसे हिंदी सिनेमा के सुपर हीट गीतों को जब कलाकार ने पियानों के सुरों में पिरोया तो श्रोता झूम उठे ।
काले व सफेद की बोर्ड से निकलते मधुर संगीत के स्वरों ने श्रोताओं को आनंद विभॊर कर दिया ।
यह मौका था इंडीयन इंस्टीट्युट ऑफ टेक्नोलॉजी के सेमिनार हॉल में आयोजित ‘ हारमोनी ’ कार्यक्रम का , जहाँ दिल्ली पुलिस कमिश्नर नीरज कुमार की बेटी व पियानो वादक अंकिता कुमार ने पियानो वादन की प्रस्तुति से श्रोताओं कॊ खूभ झुमाया ।
शुक्रवार को आयोजित इस कार्यक्रम में संगीत प्रेमियों को बेहतरीन हिंदी व वेस्टर्न क्लासिकल संगीत का आनंद उठाने का मौका मिला ।
सुर - संगीत से सजे इस कार्यक्रम में श्रोताओं ने श्वेत - श्याम सिनेमा के दौर के हिंदी गीतों का भी भरपूर लुत्फ उठाया ।
बाबू जी धीरे चलना , प्यार में जरा संभलना … , एक लड़की भीगी भागी सी … , मधुबन में राधिका नाचे रे … जैसे मधुर गीतों को जब अंकिता ने पियानो के सुरों से सजाया तो पूरे हॉल में तालियां गूंजने लगीं ।
सहयोगी वाद्ययंत्रॊं में तबला व गिटार के संगीत ने प्रस्तुति में चार चांद लगा दिये ।
दर्शकों को लुभाने और थिएटर में लाने का दबाव इतना बढ़ गया है कि अधिकांश फिल्म अपनी फिल्म से अधिक उसके लुक , पोस्टर और प्रोमो पर ध्यान देने लगी हैं ।
इस ध्यान में निहित वह झांसा होता है , जो ओपनिंग और वीकएंड कलेक्शन के लिए दर्शकों को थिएटरों में खींचता है ।
राकेश ओमप्रकाश मेहरा पर भी दबाव रहा होगा , लेकिन अपनी पीढ़ी के एक ईमानदार फिल्म मेकर के तौर पर उन्होंने लुक से लेकर फिल्म तक ईमानदार सादगी बरती है ।
स्पष्ट है कि यह फिल्म मिल्खा सिंह की आत्मकथा या जीवनी नहीं है ।
यह उस जोश और संकल्प की कहानी है , जो कड़ी मेहनत , इच्छा शक्ति और समर्पण से पूर्ण होती है ।
` भाग मिल्खा भाग ` प्रेरक फिल्म है ।
इसे सभी उम्र के दर्शक देखें और अपने अंदर के मिल्खा को जगाएं ।
मिल्खा सिंह को हम फ्लाइंग सिख के नाम से भी जानते हैं ।
उन्हें यह नाम पाकिस्तान के राष्ट्रपति अयूब खान ने दिया था ।
किस्सा यह है कि बंटवारे के बाद के कलुष को धोने के साथ प्रेम और सौहा‌र्द्र बढ़ाने के उद्देश्य से जवाहरलाल नेहरू और अयूब खान ने दोनों देशों के बीच खेल स्पर्धा का आयोजन किया था ।
अतीत के दंश की वजह से मिल्खा सिंह ने पहले पाकिस्तान जाने से मना कर दिया था , लेकिन नेहरू के आग्रह पर वे पाकिस्तान गए ।
इस यात्रा में ही उनके मन का संताप कम हुआ ।
बचपन के दोस्त का यह कथन की इंसान नहीं , हालात बुरे होते हैं . मिल्खा के मन के विकार को धोता है ।
फिल्म की शुरुआत में ही हम देखते हैं कि अतीत के इसी दंश के कारण मिल्खा सिंह रोम ओलंपिक में पदक नहीं जीत पाए ।
हो सकता है कि यह मिल्खा सिंह के जहन में आया बाद का खयाल हो या राकेश ओमप्रकाश मेहरा और प्रसून जोशी उनकी हार को भी संगत बनाने की कोशिश कर रहे हों ।
बहरहाल , हम मिल्खा सिंह के जोश और जज्बे से प्रेरित होते हैं ।
गौर करें तो मिल्खा सिंह आजादी के बाद के उन युवकों के प्रतिनिधि हैं , जो नेहरू युग के सपनों के साथ अलक्षित लक्ष्य की तरफ बढ़ते हैं ।
फिल्म के अनुसार पहले बीरो , फिर दूध और अंडे , उसके बाद इंडियन टीम के ब्लेजर के लिए मिल्खा सिंह अपनी जिंदगी के एक - एक पड़ाव को पार करते हैं ।
इस यात्रा में बहन इसरी भी हमेशा मौजूद है ।
मिल्खा सिंह की बहन इसरी का भावोद्रेक कई दृश्यों में आंखों को नम करता है ।
इसरी की बेचारगी और खुशी से हमारा भी गला रुंधता है ।
मिल्खा सिंह के फौजी जीवन में आए दोनों कोच और वह मु‌र्च्छला उस्ताद . प्रकाशराज ने इस भूमिका में अभिनय के उस्ताद नजर आते हैं ।
दोनों कोच का मिल्खा के प्रति अद्भुत और नि:स्वार्थ समर्पण अनुकरणीय है ।
खिलाड़ी के पास सोच होती है , सोच ही उसे तपने और ढलने का सांचा देता है ।
प्रसून जोशी ने बहुत खूबसूरती और प्रभावशाली तरीके से देश के बंटवारे को फिल्म में गूंथा है ।
धावक मिल्खा सिंह की दौड़ की जीत - हार के साथ - साथ जिंदगी भी चलती रहती है ।
प्रसून जोशी ने फ्लैशबैक और फिर उसमें फ्लैशबैक के शिल्प से कहानी को रोचक आयाम दिए हैं ।
मिल्खा के चरित्र में हमारी रुचि बनी रहती है ।
हम उसकी जीत की कामना करते हैं , लेकिन बाकी चीजें भी जानना चाहते हैं ।
लेखक - निर्देशक ने इन चाहतों को छोटे - छोटे दृश्यों , संबंधों और प्रतिक्रियाओं से पूरा किया है ।
इस फिल्म के सहयोगी कलाकारों का जिक्र पहले करें ।
मिल्खा के जिंदगी के जरूरी किरदार बहन , दोनों कोच , बीरो और अन्य दोस्त आदि फिल्म के लिए भी जरूरी बन गए हैं ।
इन किरदारों को दिव्या दत्ता , पवन मल्होत्रा , योगीराज सिंह , प्रकाश राज आदि ने मू‌र्त्त कर दिया है ।
खास कर दिव्या दत्ता और पवन मल्होत्रा की संलग्नता दूरगामी प्रभाव डालती है ।
सचमुच दोनों अभिनेता किसी भी उम्र , मिजाज और समुदाय के चरित्र को जिंदगी दे देते हैं ।
फरहान अख्तर ने इस फिल्म से अपनी पीढ़ी के कलाकारों के सामने नया मानदंड स्थापित कर दिया है ।
वास्तविक या काल्पनिक किरदारों के लिए कलाकार की मेहनत और समर्पण का यह नया बेंच मार्क है ।
फरहान अख्तर ने मिल्खा के बाह्य रूप के साथ आंतरिक कसावट को भी आत्मसात किया है ।
वे शुरू से आखिर तकमिल्खा सिंह बने रहे हैं ।
बाल मिल्खा बने कलाकार ने उनके लिए उचित जमीन तैयार की है ।
भाग मिल्खा भाग ` मुख्य रूप से ट्रैक , स्टेडियम , दौड़ और खेल संबंधी अन्य दृश्यों की ही रचती है ।
कैमरामैन बिनोद प्रधान ने दृश्यों के कोण चुनते और उनके छायांकन में सृजनात्मक कल्पना का परिचय दिये है ।
हम विस्मित होते हैं कि कैमरे कैसे और कहां - कहां रखे जा सकते हैं ।
गीत - संगीत फिल्म के थीम के अनुरूप है ।
कुछ गीत यों सुनने में साधारण लग रहे थे , लेकिन दृश्यों के साथ आने पर वे उपयुक्त भाव जगाते हैं ।
मिल्खा के द्वंद्व और उत्साह को भी प्रसून जोशी ने प्रेरक शब्द दिए हैं ।
भाग मिल्खा भाग ` नेहरू युग के एक महत्वाकांक्षी युवक के सामने सपने की दास्तान है , जिसे राकेश ओमप्रकाश मेहरा ने बखूबी उस दर्शक के परिवेश और समाज के साथ प्रस्तुत किया है ।
यह फिल्म किशोर और युवा दर्शकों को अवश्य देखनी - दिखानी चाहिए ।
पिछले कुछ दिनों से एक अजीब - सी बहस चल रही है , जिसे पढ़ कर लगता है जैसे बात प्राचीन युग की हो और इतिहास में विभिन्न इतिहासकारों में मतभेद कायम हो ।
लेकिन बहस का मुद्दा सौ साल पुराना भी नहीं है ।
बहस के केंद्र में दो बातें हैं : प्रेमचंद कम्युनिस्ट थे या नहीं ?
और प्रगतिशील लेखक संघ की स्थापना कब हुई ?
सबसे पहले दूसरा सवाल ।
प्रगतिशील लेखक संघ के पदाधिकारी तमिल लेखक पुनिलन ने 18 अप्रैल , 2012 को ‘ द हिंदू ’ में एक इंटरव्यू दिया ।
उनके मुताबिक ‘‘ प्रगतिशील लेखक संघ की स्थापना 1936 में हुई और प्रेमचंद , मुल्कराज आनंद , सज्जाद जहीर जैसे लोग संगठन के नेतृत्व में रहे ।
’ मेरे मित्र प्रणय कृष्ण ने अपने लेख ‘‘ प्रगतिशील आंदोलन के 75 साल ’ में लिखा : ‘‘ सज्जाद जहीर के 1936 में बनाए गए संगठन का महत्त्व यह था कि वह पहला महान प्रयास था , जिसमें इस पूरे दायरे की रचनात्मक - क्रांतिकारी संभावना को चरितार्थ करने का सपना दिखाया ।
’ अब जरा एक बयान खुद प्रगतिशील लेखक संघ के संस्थापकों में से एक मुल्कराज आनंद की जबानी सुन लें : ‘‘ 1935 में लंदन में नवंबर के कोहरे भरे दिनों के दौरान 1931 के पूंजीवादी संकट के मद्देनजर हिंदुस्तान में हमारे जिन मूल्यों को आघात पहुंचा और जिस तरह हिंदुस्तानी आवाम में निराशा छाई , उससे व्यथित हममें से कुछ साथियों ने प्रगतिशील लेखक संघ की स्थापना ( लंदन में ) की ।
लंदन में हम हर पखवाड़े में साहित्यिक गोष्ठियां करते रहे ।
हालांकि अखिल भारतीय प्रगतिशील लेखक संघ का महाधिवेशन अप्रैल 1936 में लखनऊ में हुआ ।
’ मुल्कराज आनंद की बात सही मानी जाए या वर्तमान अध्यक्ष पुनिलन की , या अन्य लेखकों की जो प्रगतिशील लेखक संघ की स्थापना 10 अप्रैल , 1936 साबित करने पर आमादा हैं ?
आखिर वजह क्या है इस बात की कि इतने छोटे - से वक्फे में ऐसी भ्रामक स्थिति बन जाए ?
दरअसल , इसके तार जुड़े हैं ऊपर उठाए गए पहले सवाल से , कि प्रेमचंद कम्युनिस्ट थे या नहीं ?
जाहिर है कि लंदन में जिन लोगों ने प्रगतिशील लेखक संघ की स्थापना की , उनमें से ज्यादातर इंग्लैंड में तालीम हासिल करने वाले भारतीय साहित्यकार और लेखक थे ।
वे मुख्यत : कम्युनिस्ट थे और दबी जबान में यह भी कह लूं कि इनमें से ज्यादातर अभिजन यानी एलीट थे ।
1930 का दशक आते - आते प्रेमचंद हिंदुस्तानी साहित्यकारों में , खासकर हिंदी और उर्दू पाठकों के बीच , निर्विवाद रूप से सबसे बड़ा नाम बन चुके थे ।
प्रगतिशील लेखक संघ की स्थापना में प्रेमचंद का नाम जुड़ना संगठन के लिए बड़ी प्रतिष्ठा पाने जैसा था ।
लिहाजा लखनऊ के महाधिवेशन की सदारत करने वाले प्रेमचंद को प्रगतिशील लेखक संघ का संस्थापक ही प्रचारित कर दिया गया ।
प्रगतिशील लेखक संघ का सीधा जुड़ाव भारतीय कम्युनिस्ट पार्टी से था ।
चुनांचे प्रेमचंद लेखक संघ के महाधिवेशन की अध्यक्षता भी कर गए थे ( और जिन्हें बाद में कुछ ने लेखक संघ के संस्थापक के रूप में भी स्थापित कर दिया ) , उनका कम्युनिस्ट होना भी जरूरी हो गया ।
तब कवायद शुरू हुई प्रेमचंद के चंद लेखों और उद्धरणों को आधार बना कर उन्हें कम्युनिस्ट साबित करने की ।
यकीनन प्रेमचंद शुरू में बोल्शेविक क्रांति के कायल हुए थे ।
प्रेमचंद आखिर जिन किसानों और पीड़ित समुदायों के पक्षधर थे , वह विचारधारा बोल्शेविक क्रांति और साम्यवादी विचारों से जा मिलती थी ।
मगर प्रेमचंद ने कभी खुद को साम्यवादी घोषित नहीं किया ।
न उनके साहित्य में हिंसक बोल्शेविक क्रांति की अनुगूंज मिली ।
मिला अहिंसा का संदेश और खूनी क्रांति का तिरस्कार , जो उन्हें मार्क्स के नहीं गांधी बाबा के करीब ले जाता था ।
प्रेमचंद को साम्यवादी घोषित करना उसी तरह से है , जैसे जवाहरलाल नेहरू को गांधी से अलग कर उन पर लाल बिल्ला लगा दिया जाए ।
भारतीय कम्युनिस्ट पार्टी की पहल पर 1936 में ही ऑल इंडिया स्टूडेंट फेडरेशन का गठन हुआ , जिसका उद्घाटन नेहरू ने किया ।
गांधी , रवींद्रनाथ ठाकुर , तेजबहादुर सप्रू , खान अब्दुल गफ्फार खां आदि ने संदेश भेजे और वक्ताओं में गोविंदवल्लभ पंत भी शामिल थे ।
अब वह पहल तो कम्युनिस्ट पार्टी की थी , लेकिन जो नाम अभी गिने गए उनमें कौन साम्यवादी था ?
प्रगतिशील लेखक संघ के महाधिवेशन की अध्यक्षता प्रेमचंद ने वैसे ही की जैसे ऑल इंडिया स्टूडेंट्स फेडरेशन के अधिवेशन का उद्घाटन जवाहरलाल नेहरू ने किया ।
इस हिसाब से तो नेहरू और अन्य लोगों सहित गोविंदवल्लभ पंत को भी साम्यवादी करार दे देना चाहिए ?
प्रेमचंद को साम्यवादी साबित करने के जुगाड़ में बार - बार उनके ‘महाजनी सभ्यता ’ लेख का उल्लेख किया जाता है ।
बेशक प्रेमचंद ने ‘ नई सभ्यता का सूर्य सुदूर पश्चिम से उदय ’ की प्रशंसा की ।
यह ऐसा समय था जब पहले विश्वयुद्ध के बाद अचानक आशा की एक ऐसी किरण दिखी , जिसमें सरमायादारी की , शोषण की , गुलामी की जंजीरें टूटती नजर आर्इं ।
इस नई रोशनी ने तमाम ऐसे लोगों के दिलों में जगह बनानी शुरू कर दी जो शोषक , सामंती और सरमायादाराना निजाम के खिलाफ थे या खुद शोषित थे ।
उनकी नजरों में शोषण रहित समाज क्यों ऊंचा दर्जा न पाता ।
उस नए , उभरते निजाम ने तो उनको भी पुरउम्मीद कर दिया था , जो जानते भी नहीं थे कि कम्युनिज्म है क्या ।
उनके लिए तो बस भूख से आजादी ही सब कुछ थी ।
प्रेमचंद ने कहा , ‘ धन्य है वह सभ्यता , जो मालदारी और व्यक्तिगत संपत्ति का अंत कर रही है और जल्दी ही या देर से दुनिया उसका पदानुसरण अवश्य करेगी , यह सभ्यता अमुक देश की समाज रचना अथवा धर्म - मजहब से मेल नहीं खाती या उस वातावरण के अनुकूल नहीं है , यह तर्क नितांत असंगत है ।
’ बिल्कुल सही कहा उपन्यास सम्राट ने ।
यही उम्मीद होनी चाहिए महान कथाकार से ।
और व्यवस्था भी ऐसी ही होनी चाहिए ।
भूख और गुलामी से आजाद करने वाली ।
पर क्या इतना काफी होगा प्रेमचंद को साम्यवादी साबित करने के लिए ?
यानी उनके लिए मुख्य मुद्दा शोषण , महाजनी और सरमायादारी से मुक्ति है ।
पर वे धर्मों तक की तारीफ कर रहे हैं , उसी सांस में ।
इसका अर्थ यह भी हुआ कि ईसाइयत या बौद्ध धर्म के जरिए शोषण , महाजनी और सरमायादारी से मुक्ति मिले तो वह भी उतनी ही ताजीम के हकदार होंगे ।
खुद निजी जीवन में प्रेमचंद तमाम हिंदू परंपराओं के अनुयायी थे ।
सच्चाई यह है कि प्रेमाश्रम , सेवासदन जैसे उपन्यास और अनेक कहानियां अक्सर उनको गांधी की तरफले जाती हैं , न कि साम्यवाद की तरफ ।
1936 में हुए प्रगतिशील लेखक संघ के महाधिवेशन में जहां एक तरफ मौलाना हसरत मोहानी जैसे व्यक्ति ने कम्युनिस्ट विचारों के प्रचार - प्रसार की बात की , वहीं प्रेमचंद ने अपने भाषण में एक बार भी ऐसा कोई वक्तव्य नहीं दिया ।
कोई उसकी वजह बता सकता है ?
प्रेमचंद को महान कथाकार ही रहने देने में हम सब का भला है ।
‘‘ साहित्य समाज के आगे चलने वाली मशाल ’ हमेशा रहेगा , इसके लिए प्रेमचंद का साम्यवादी होना जरूरी नहीं है ।
हमारे पिछले सत्तावन बरस के मित्र अशोक ( वाजपेयी , ‘ कभी - कभार ’ , जनसत्ता , 9 जून ) ने ‘ नोबेल पुरस्कार की एक शती ’ की शुरुआत ही एक बहुप्रचलित भ्रांति से की है ।
साहित्य का नोबेल पुरस्कार किसी भाषा - विशेष के लेखक - विशेष को उसके समग्र सृजनात्मक योगदान के लिए दिया जाता है , प्रशस्ति - भाषण में भले ही उसकी कुछ विशिष्ट कृतियों का उल्लेख हो ।
स्वीडी अकादेमी नोबेल समिति द्वारा रवींद्रनाथ ठाकुर पर दिए गए आधिकारिक वक्तव्य में निस्संदेह ‘ गीतांजलि ’ को केंद्रीय महत्त्व दिया गया है , पर ‘ द गार्डनर ’ , ‘ लिरिक्स ऑफ लव एंड लाइफ ’ , ‘ ग्लिम्प्सेज ऑफ बेंगाल लाइफ ’ , ‘ द क्रिसेंट मून ’ और ‘ साधना : द रिअलाइजेशन ऑफ लाइफ ’ के नामोल्लेख भी हैं ।
पिछले वर्ष से ही मैं 1913 के इस पुरस्कार के कुछ तथ्यों की खोज में था और एस्तोनिया की राजधानी तालिन में स्थित राष्ट्रीय पुस्तकालय में , जिसका कुछ वर्षों से मैं सौभाग्यशाली ‘ पाठक सदस्य ’ ( रीडिंग मेंबर ) हूं , मुझे स्वीडी अकादेमी के वे दुर्लभ वार्षिक ‘ ब्रोश्योर ’ मिले जिनमें पुरस्कार - समिति के सदस्यों , उनके निर्णय , विजेताओं के जीवन - वृत्त और भाषण प्रकाशित किए जाते हैं ।
पिछले 112 वर्षों की ये मूल स्मारिका - पुस्तकें भारत में शायद कहीं उपलब्ध नहीं हैं ।
इनमें संबद्ध वर्ष के पुरस्कार किसे क्यों दिए गए हैं इसका एक - पंक्तीय और कभी उससे भी कम , खुलासा भी छापा जाता है ।
ठाकुर के विषय में मूल फ्रेंच के इस कच्चे हिंदी अनुवाद में कहा गया है : ‘‘ उस गहरी और उदात्त प्रेरणा , उस सौंदर्य और नावीन्य के लिए , जिसका परिचय उनकी प्रतिभा , अंग्रेजी रूप - विधान में , पाश्चात्य साहित्य से करवा सकी । ’
गौरतलब है कि स्वीडी अकादेमी कह रही है कि ठाकुर ने अंग्रेजी ‘ फॉर्म ’ में , अनुवाद में नहीं , पश्चिम को अपनी प्रतिभा से परिचित करवाया ।
ठाकुर भी अपनी उस ‘ गीतांजलि ’ को , जिसकी ख्याति और लोकप्रियता के आधार पर उन्हें नोबेल दिया गया , अपनी मूल अंग्रेजी कृति ही मानते दिखाई देते थे ।
उस ‘ गीतांजलि ’ और कथित मूल बांग्ला ‘ गीतांजलिह्ण में बहुत और महत्त्वपूर्ण फर्क है ।
कवि के जीवनकाल में ही शायद दोनों में संशोधन भी होते रहे हैं ।
एक विचित्र तथ्य है कि ठाकुर स्वयं पुरस्कार लेने स्वीडन नहीं गए ।
पुरस्कार - रात्रिभोज पर जो बहुत छोटा भाषण देना होता है उसकी जगह उन्होंने अकादेमी को एक एक - पंक्तीय तार अंग्रेजी में भेजा , जिसे स्वीडन में ब्रिटिश दूतावास के तत्कालीन शार्जे - द ’ फैर्स ( कार्यभारी राजदूत ) क्लाइव ने उपस्थित भद्रलोक को पढ़ कर सुनाया ।
क्लाइव ने ही ठाकुर की अनुपस्थिति में उनका पुरस्कार भी ग्रहण किया ।
इससे भी अजीब वाकया यह है कि ठाकुर ने अपना कोई नोबेल - स्वीकृति भाषण लिख कर नहीं भेजा कि अकादेमी का कोई निर्णायक या अधिकारी उसे उस ऐतिहासिक अवसर पर पढ़ सके ।
हाल के वर्षों में हमारी परिचिता ऑस्ट्रियाई उपन्यासकार - कवयित्री - नाटककार एल्फ़्रीडे येलीनेक ने , जिन्हें भीड़ के बीच रहने और उसके सामने बोलने से वहशत है , अपना नोबेल - भाषण वीडिओ करके भिजवाया था और वही दिखाया - सुनाया गया ।
विलक्षणतम यह है कि स्वीडी अकादेमी का यह प्रकाशन कहीं कोई आधिकारिक कारण नहीं देता कि ठाकुर ऐसे अमर क्षण को जीने , अपना एक अद्भुततम भाषण देने स्टोकहोल्म क्यों नहीं पहुंचे ।
उसके एवज में स्वीडी अकादेमी नोबेल समिति के अध्यक्ष , मानद प्रोफेसर डॉ हाराल्ड ह्यैर्ने ने ठाकुर पर अपना एक अपेक्षाकृत लंबा भाषण दिया ।
बहुत अफसोस है कि एडवर्ड सईद ने यह भाषण नहीं देखा , वर्ना अपनी ‘ ओरिएंटलिज्म ’ में , जो यों तो कोई बहुत संतोषप्रद पुस्तक नहीं है , कम - से - कम इसका जिक्र शायद वह करते ।
यह अध्यक्षीय उद्बोधन इतने अधकचरेपन , भ्रांतियों और कृपाभाव से भरा हुआ है कि खुद उस पर एक पुस्तिका लिखी जा सकती है ।
पता नहीं इसका अनुवाद बांग्ला में है या नहीं और उस पर अपने शोनार लेखकों की क्या प्रतिक्रिया रही , लेकिन इस शती - वर्ष में हिंदी में तो उसे लाया ही जाना चाहिए ।
अव्वल तो इसमें ठाकुर को प्रथमग्रासे ही ‘ एंग्लो - इंडिअन पोएट ’ घोषित कर दिया गया है , ‘ गीतांजलि ’ को निर्भीकता से ‘ए कलैक्शन ऑफ रिलीजस पोयम्स ’ ( ‘ धार्मिक कविता संग्रह ’ ) तो मान ही लिया गया है , उसे ‘ अंग्रेजी साहित्य की थाती ’ ( ‘ हैज बिलॉन्ग्ड टु द इंग्लिश लिटरेचर ’ ) बना दिया गया है ।
ठाकुर के बारे में कहा गया है कि वे ‘‘ उस काव्य - कला के नए और प्रशंसनीय निष्णात हैं जो सम्राज्ञी एलिजाबेथ के युग से ब्रिटिश सभ्यता के प्रसार की अमोघ सहचरी रही है ’
भाषण में भारत के पुनर्जागरण का पूरा श्रेय , जिसमें आधुनिक भारतीय भाषाओं का उदय और विकास भी शामिल है , ईसाई मिशनरियों को , जिनके आंशिक योगदान से इनकार तो नहीं किया जा सकता , दे दिया गया है ।
भक्ति आंदोलन को भी पश्चिम के विदेशी धर्मों से अप्रभावित नहीं कहा गया है ।
इससे बड़ा दावा ‘ ब्राह्मो समाज ’ के लिए किया गया है ।
ठाकुर को इस सब से प्रभावित , बल्कि इनका एक ‘ प्रोडक्ट ’ - नुमा संत , दार्शनिक , धार्मिक व्यक्ति , लगभग एक पैगम्बर जैसा पेश करने की कोई कसर छोड़ी नहीं गई है ।
यह मालूम करना मुश्किल है कि ठाकुर को इस पूर्वलिखित वक्तव्य का ज्ञान था या नहीं , या यह उनकी अनुपस्थिति से प्रभावित था ।
बाद में उनकी इस पर क्या प्रतिक्रिया थी इसका भी कुछ पता नहीं चलता ।
बाद में येट्स भी ठाकुर के प्रतिकूल हो गए और 1935 में एक बार यों उबल पड़े : ‘‘ भाड़ में जाए टैगोर ।
हम ( स्टर्ज मूर और मैं ) ने ( उसकी ) तीन बढ़िया किताबें निकालीं और फिर , क्योंकि उसने सोचा कि महान कवि होने से ज्यादा अहम है अंग्रेजी जानना , तो उसने भावुकता - भरा कूड़ा छपवाना शुरू कर दिया और अपनी ख्याति को बर्बाद कर लिया ।
टैगोर अंग्रेजी नहीं जानता , कोई भी हिंदुस्तानी अंग्रेजी नहीं जानता ।
’ फिलिप लार्किन ने तो 1956 में ठाकुर के नाम को बिगाड़ कर ‘ रवीन्ड्रम ’ किया और एकाध अश्लील शब्द भी कहा ।
कपिल सिब्बल और नरेंद्र मोदी की तरह वे भी तो कवि हैं ।
यों शुरुआती चुनाव हो जाए तो इस बार भारतीय भाषाओं से छह ही तो और पकड़ने रह जाएंगे ।
गंभीर मसला यह है कि बांग्ला पाठकों को छोड़ कर ठाकुर को अब , मेरी ही तरह , लगभग न कोई पढ़ता है न पढ़ना चाहता है ।
विश्व - साहित्य में उनकी ख्याति ऐतिहासिक है , जीवंत नहीं ।
मैं निर्लज्ज , बेपशेमान धृष्टता से कह चुका हूं कि मेरे लिए आज भारत में ठाकुर से कहीं ज्यादा प्रासंगिक नामदेव ढसाल है , जिसकी कविता और संदिग्ध राजनीतिक चाल - चलन एक तीखा वाद - विवाद निर्मित तो करते हैं ।
अंग्रेजी में इसी सदी - अवसर को भुनाने के लिए उनकी कुछ किताबें जरूर छपी हैं लेकिन बहुत सीमित संस्करणों में ।
फ्रांस में तो कभी - कभार सुनने में आता है कि जब से हिंदी से एक एवजी खोज लिया गया है , ठाकुर को लोग भूल रहे हैं , भले ही , उदाहरणार्थ , टीटीनगर में भी उसका उदय न हुआ हो ।
बहरहाल , तथ्य यह है कि ठाकुर का समानधर्मा कवि ख़लील जिब्रान अब भी उनसे हजारों गुना ज्यादा खरीदा - पढ़ा जाता है , जबकि जिब्रान और ठाकुर दोनों को संसार के प्रासंगिक , वास्तविक साहित्य के क्षेत्रों में आज कोई बहुत गंभीरता से नहीं लेता ।
एक विचित्र संयोग है कि इसी वर्ष जिब्रान की 130वीं जयंती है और बीसियों अनुवादों और करोड़ों प्रतियों में बिक चुकी उनकी ‘ गद्यकाव्य ’ कृति ‘दि प्रोफेट ’ की 90वीं वर्षगांठ भी , जो शेक्सपियर के बाद संसार में अब भी सबसे अधिक बिकने वाली दूसरी साहित्यिक पुस्तक कही जाती है ।
मुझे पूरा यकीन है कि उनमें से कई ने न ठाकुर को पढ़ा होगा , न पढ़ना चाहते होंगे ।
यह बात अलग है कि यदि यह भारत के दूसरे साहित्य - नोबेल के लिए एक विवस्त्र लॉबीइंग का हिस्सा है तो शायद स्वयं आयोजक , या कुंवर नारायण , या सच्चिदानंदन , या किसी स्वयंभू अन्य उम्मीदवार को मिल ही जाए ।
हालांकि हिंदी के कुछ अन्य मूर्ख आशावादियों की तरह मैं भी सोचता हूं कि अगर वह मिलेगा तो मंगलेश डबराल को , जो इस पर भी कमोबेश मनस्सर करता है कि अशोक उन्हें अपने विश्व - कवि - सम्मेलन में क्या रोल देते हैं , या , श्रीकांतजी के लहजे में , देता भी है या नहीं काल ।
क्या उन्हें मेहमानों के अनुवाद करने - पढ़ने या रसरंजन तक में घुसने नहीं दिया जाएगा ?
विष्णु खरे का लेख ‘ रवींद्र नोबेल शती को यों मनाने के जोखिम ’ ( 16 जून ) अमर्यादित , असंतुलित और असंयत तो है ही , ओछेपन और कुंठा से भरा हुआ है ।
यों तो इस कुंठाजनित लेख का फौरी मकसद अशोक वाजपेयी द्वारा प्रस्तावित विश्व कविता आयोजन में पहले से ही पलीता लगाना है ।
लेकिन लगे हाथ कुछ और लोगों से हिसाब चुकता करना भी इसका मकसद है ।
सबसे पहले युवा कवि व्योमेश शुक्ल से ।
फिर वरिष्ठ मंगलेश डबराल से ।
यों खरे से यह सब अनपेक्षित नहीं है ।
पर इस लेख में सबसे ज्यादा असंतुलन और मर्यादाहीनता वहां दिखती है , जहां वे ( खरे ) रवींद्रनाथ ठाकुर को अवमूल्यित करने की कोशिश करते हैं ।
हालांकि यह भी कोई पहला अवसर नहीं है , जब वे किसी मूर्धन्य भारतीय साहित्यकार - कलाकार के प्रति इस तरह का कुत्सित अभियान चलाने में लगे हों ।
अज्ञेय , रामविलास शर्मा और मकबूल फिदा हुसैन भी उनके निशाने पर रह चुके हैं ।
यह दीगर बात है कि इन्हीं वजहों से समकालीन हिंदी आलोचना और कला - संस्कृति विमर्श में खरे का वजन और महत्त्व कम होता गया ।
एक अच्छे कवि के रूप में उनकी जो पहचान बनी , वह क्रमश : धुंधली होती गई ( जिसका कइयों को गम है और मुझे भी ) और वे एक कुंठाग्रस्त दुर्वासा की तरह साहित्य की दुनिया में कुख्यात होते गए ।
ऐसे दुर्वासाओं के मलिन मन से भी साहित्यिक विमर्श को बचाने की जरूरत पड़ती है , क्योंकि जैसा कि ठाकुर ने लिखा है - ‘ कांटा कितना ही छोटा हो , उसमें चुभ जाने की क्षमता रहती है ।
’ रवींद्रनाथ ठाकुर को विष्णु खरे ने जिस अंदाज में अवमूल्यित करने का विफल प्रयास किया है , उससे लगता है मानो वे कोई दूर की कौड़ी लाने में लगे हों ।
और यह दूर की कौड़ी उनको मिली एस्तोनिया की राजधानी तालिन में , जिसके राष्ट्रीय पुस्तकालय में गोता लगाने में उन्हें यह हाथ आया कि अंग्रेजी ‘ फॉर्म ’ में अपनी प्रतिभा से परिचित कराने के लिए रवींद्रनाथ को नोबेल पुरस्कार मिला था ।
ज्यादा खोल कर कहा जाए तो स्वीडी अकादेमी ने ‘ गीतांजलि ’ को अंग्रेजी की मौलिक रचना माना , बांग्ला की नहीं ।
खरे ने अपनी तरफ से इस तथ्य को विचित्रता की कोटि में रखा है कि रवींद्रनाथ नोबेल पुरस्कार लेने न तो स्वीडन गए , न अपनी तरफ से कोई लिखित भाषण भेजा ।
कायदे से इसका निष्कर्ष यह है कि नोबेल पुरस्कार को लेकर ठाकुर अति आह्लादित नहीं थे ।
लेकिन जिसके नाम में ही खरे लगा हो , वह इतना सरल और सहज नतीजा कैसे निकाल सकता है ?
सो , फिर प्रकरण कि डब्ल्यूबी यीट्स ने ठाकुर को नोबेल पुरस्कार दिलाने के लिए कितनी मेहनत की और बाद में वही यीट्स उनके विरोधी हो गए और उनके अंग्रेजी - ज्ञान का मखौल उड़ाने लगे ।
रवींद्रनाथ के अवमूल्यन का अभियान यहीं तक रुका नहीं है ।
खलील जिब्रान का जिक्र करते हुए कहा गया है कि उनकी रचनाओं को रवींद्रनाथ की रचनाओं से हजारों गुना खरीदा - पढ़ा जाता है ।
यों खरे ने छोड़ा जिब्रान को भी नहीं है ।
कहा है कि उन्हें भी रवींद्रनाथ की तरह प्रासंगिक - वास्तविक साहित्य में कोई गंभीरता से नहीं लेता ।
कहना न होगा कि खरे साहित्य के खुमैनी हो गए हैं ।
जब जो चाहा फतवा दे दिया ।
क्या अपनी भाषा में जीवंत कवि होना भी कम है ?
तुकाराम , कबीर , तुलसी जैसे मध्यकालीन कवियों को छोड़ दें , तो आधुनिक भारतीय भाषाओं में ही नहीं , विश्व की किस भाषा में कौन - सा कवि ऐसा है जो अपनी भाषा के समाज में उतना रचा - बसा है जितने रवींद्रनाथ आज भी बांग्ला में हैं ।
और किस आधुनिक पश्चिमी या पूरबी लेखक का उपन्यास , कहानी , नाटक , संगीत , कला , शिक्षा जैसे क्षेत्रों में उतना बड़ा अवदान है , जितना रवींद्रनाथ का ?
जहां तक रवींद्रनाथ के विश्व साहित्य में प्रासंगिक होने का प्रश्न है , खरे को पाब्लो नेरुदा तो याद होंगे ।
नेरुदा आज विश्व के समादृत कवियों में गिने जाते हैं ।
खरे भी ‘ उद्भावना ’ का एक अंक नेरुदा पर निकाल चुके हैं ।
अब नेरुदा तो हो गए विश्व - स्तर पर प्रासंगिक , और रवींद्रनाथ अप्रासंगिक !
खरे की शैली यह है कि वे किसी पर लिखते हुए सूचनाओं का अंबार खड़ा करते हैं और यह जताने की नौटंकी करते हैं कि वे बहुत कुछ ऐसा जानते हैं जो दूसरे नहीं जानते ।
टीएस इलियट को याद करूं तो यह उसी तरह का मामला है कि आप शेक्सपियर पर लिखते हुए उनके लॉन्ड्री - बिल की जानकारी दें ।
पर इस बात से शेक्सपियर के साहित्य को समझने में क्या मदद मिलती है कि यह नाटककार अपने गंजी - बनियान की धुलाई में कितना खर्च करता था ?
खरे भी अक्सर लेखकों के बारे में लिखते समय गंजी - बनियान - चड्ढी की धुलाई का बिल जमा करते हैं और सोचते हैं कि उनके पास नायाब सूचनाएं हैं ।
बहरहाल , इन सूचना - प्रेमी सज्जन के निवेदन में एक और सूचना ।
दूसरे विश्वयुद्ध के समय , 1939 में जब पोलैंड पर नाजीवाद का काला साया पड़ रहा था तो जानुस कोर्चाक नाम के एक बाल साहित्य लेखक - शिक्षाविद ने एक अनाथालय के बच्चों के साथ रवींद्रनाथ का नाटक ‘ डाकघर ’ खेला था ।
यह कोई रूटीन नाटक नहीं था ।
यह नाजीवाद के खिलाफ एक संस्कृतिकर्मी के साहस और संकल्प का अविस्मरणीय अध्याय है ।
यह वह वक्त था , जब उस अनाथालय के बच्चों को नाजी घेटो कैंप में भेजा जाने वाला था ।
कोर्चाक ने उस समय एक और अद्भुत साहस का परिचय दिया था ।
उनके सामने विकल्प था कि वे बच्चों के साथ उस घेटो कैंप में न जाएं ।
खरे के सूचनार्थ यह भी बता दिया जाए कि ‘ डाकघर ’ 1912 में लिखा गया था और भारत में मंचित होने के पहले आयरिश थिएटर की तरफ से लंदन में अंग्रेजी में मंचित हुआ था ।
इसका फ्रांसीसी अनुवाद आंद्रे जीद ने किया और उसे फ्रांसीसी रेडियो पर भी प्रसारित किया गया था ।
जहां तक भारतीय भाषाओं का मसला है , शायद ठाकुर से ज्यादा किसी और भारतीय लेखक को नहीं पढ़ा जाता है ।
पिछले दिनों भारतीय रंगमंच पर रवींद्रनाथ ठाकुर के नाटक या उनकी कहानियों के नाट्य - रूप मंचित हुए , उनकी गिनती की जाए तो चौंकाने वाले निष्कर्ष निकलेंगे ।
‘ मुक्तधारा ’ ( ठाकुर का एक प्रसिद्ध नाटक ) को आधार बना कर वरिष्ठ रंगकर्मी - लेखक भानु भारती ने ‘ तमाशा न हुआ ’ नाम से हिंदी में एक मौलिक नाटक लिखा जो मंचित होने के बाद चर्चित भी हुआ ।
सुनील शानबाग ने भी रवींद्रनाथ के ‘ डाकघर ’ के पोलैंड प्रकरण पर एक नाटक हिंदी में किया है ।
ऐसा नहीं है कि रवींद्रनाथ की रचनाओं का मंचन सिर्फ उनकी डेढ़ सौवीं जयंती के सिलसिले में हुआ हो ।
उसके पहले भी बव . कारंत , रामगोपाल बजाज , अनुराधा कपूर जैसे वरिष्ठ निर्देशक रंगमंच पर उनकी रचनाओं को खेलते और नई व्याख्याएं करते रहे ।
अगर यह किसी लेखक की प्रासंगिकता नहीं तो और क्या है ?
जहां तक मेरी जानकारी है , ठाकुर के नाटक और भी ज्यादा संख्या में भारतीय भाषाओं में ( और शायद विदेशों में भी ) खेले जाते , अगर शांति निकेतन के प्रशासन ने ( जिसके पास रवींद्रनाथ की रचनाओं का कॉपीराइट था ) निर्देशकों को मंचन और प्रदर्शन की अनुमति देने में अतिकृपणता न दिखाई होती ।
गुलजार नाम तो एक ही है , लेकिन उनके काम अनेक हैं ।
आखिर उन्हें आप क्या कहकर संबोधित करेंगे ?
