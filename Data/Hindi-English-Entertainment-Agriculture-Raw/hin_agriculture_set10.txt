कुछ या तो प्राकृतिक रूप में पाये जाते हैं जैसे रॉक फॉस्फेट या लोहे के कारखानों में अतिरिक्‍त (बाइप्राडक्ट) रूप में होते हैं जैसे बेसिक स्लेग ।
इन भिन्‍न-भिन्‍न रूपों की पानी में घुलनशीलनता की प्रतिशत मात्रा अलग-अलग है अतः इसकी पौधे को उपलब्ध होने वाली मात्रा भी अलग-अलग होती है ।
इस प्रकार फॉस्फोरस उर्वरक का ज्वार की उपज पर अलग-अलग प्रभाव पड़ता है ।
फॉस्फोरस के नये उर्वरकों की तुलना में प्रायः सुपर फॉस्फेट को आधार मापदण्ड माना जाता है ।
डा. गोबिल ने शोध कार्य किया तथा देखा कि ट्रिपल सुपरफॉस्फेट तथा रॉक फॉस्फेट का मिश्रण और सुपर फॉस्फेट तथा डाइकैल्शियम फॉस्फेट का प्रभाव ज्वार की पैदावार के दृष्‍टिकोण से समान पाया गया ।
सुपर फॉस्फेट तथा रॉक फॉस्फेट के मिश्रण में जल घुलनशीलता का 75 प्रतिशत से अधिक होना आवश्यक है ।
जहां तक हो सके ट्रिपल सुपर फॉस्फेट को ही फॉस्फोरस की मांग पूरा करने के लिए ज्वार की खेती में प्रयोग करना चाहिए ।
दानेदार संयुक्‍त उर्वरक जैसे यूरिया अमोनियम फॉस्फेट फास्फोरस के स्रोत रूप में सुपर फॉस्फेट से उत्तमतर सिद्ध होगा ।
अमोनियम पॉली फास्फेट , जो एक नया नाइट्रोजन फॉस्फोरस युक्‍त उर्वरक है , भी उत्तम पाया गया ।
कुल पोटेशियम का 70 प्रतिशत अंश ज्वार की करबी ( स्टावर ) में ही रह जाता है तथा हमारे देश में ज्वार की करबी को साल दर साल खेत से काटकर चारे के काम में लाया जाता है ।
इस प्रकार पोटेशियम के ग्रहण करने अथवा पोषण का क्रम लगाकर जारी रहने पर भूमि में संचित पोटाश का भंडार दिन-ब-दिन घटता जा रहा है ।
इस ह्रास की गति ज्यादा उपज देने वाली किस्मों तथा संकर किस्मों के क्षेत्र में वृद्धि होने के साथ बढ़ते जाने की संभावना है ।
हो सकता है कि निकट भविष्य में पोटेशियम उर्वरकों का प्रयोग करना भी अच्छी पैदावार लेने के लिए नाइट्रोजन तथा फास्फोरस की तरह ही आवश्यक हो जाये ।
महापात्र तथा साथियों ( 1973 ) ने किसानों के खेतों पर किये गये प्रयोगों में पोटाश देने पर ज्वार की पैदावार में कुछ वृद्धि पायी ।
सूक्ष्म पोषक तत्वों का प्रयोग: इन पोषक तत्वों में लोहा और जस्ता ज्वार की खेती में विशेष रूप से महत्वपूर्ण हैं ।
प्रायः इन दोनों सूक्ष्म तत्वों का अभाव ज्वार उगाने वाले क्षेत्रों में पाया जाता है ।
लोहे का अभाव अक्सर कंकड़ वाली भूमि ( केलकेरियस सॉइल ) में देखा गया है ।
लोहे का ज्वार की खेती में विशेष महत्व है ।
अमरीका के कैलीफोर्निया प्रान्त में लोहे की कमी वाली भूमि में ज्वार की खेती करने पर केवल 250 किलोग्राम दाने की पैदावार प्रति हैक्टर ली जा सकी ।
मगर अधिक शक्‍ति वाले लौह तत्व युक्‍त सल्फेट और फेरस सल्फेट का 3 प्रतिशत घोल बनाकर दो बार पत्तियों पर छिड़कने से पैदावार बढ़कर 3750 किलोग्राम प्रति हैक्टर हो गई यानी 1500 प्रतिशत की वृद्धि हुई ।
लोहे के सल्फेट को कंकड़ वाली भूमि में सफलतापूर्वक देना संभव नहीं है ।
अतः इसका पत्तियों पर छिड़का जाना ही उचित माना गया ।
हो सकता है कि कंकड़ों की मात्रा कम होने पर भूमि में इसे स्थानीय विधि से लगाया जा सके ।
इन प्रयोगों से एक और महत्वपूर्ण रहस्य का पता चला कि ज्वार की किस्मों में लोहे के प्रति अनुक्रिया में काफी अन्तर है ।
हमारे देश में लौह तत्व तथा जस्ते के प्रति संकर ज्वार की अनुक्रिया को आंका गया है ।
कुछ कंकड़ वाली भूमियों में इन पोषक तत्वों की कमी पायी जाती है और कुछ में नहीं ।
इस रहस्य को अनुसंधान द्वारा मालूम करना होगा ।
इस परिणाम के आधार पर लोहे की कमी के कारण ज्वार के पौधों के पीले पड़ने की समस्या को भली प्रकार समझा जा सकेगा ।
ज्वार की आशाजनक अधिक उपज देने वाली किस्म जो सुधार के काम में लायी जाती है, को कंकड़ वाली भूमि पर उगाकर चुनना होगा ताकि इस तत्व की कमी को सहन करने वाली किस्मों का विकास किया जा सके ।
देश के सभी क्षेत्रों की भूमि का सूक्ष्म पोषक तत्वों के आधार पर वर्गीकरण किया जा चुका है ।
उसके अध्ययन से भिन्‍न-भिन्‍न भागों में पोषक तत्वों की कमी को काफी हद तक जाना जा सकता है ।
जिन ज्वार उगाने वाले भागों में जस्ता अथवा लौह तत्वों का भूमि में अभाव बताया गया है , उन भागों में इस पहलू पर कार्य करना लाभदायक हो सकता है ।
बाजरा उगाने वाले प्रमुख भागों में किसानों की अधिकतर संख्या गरीबी रेखा से नीचे है , अतः खाद अथवा उर्वरक जैसे उत्पादन लागतों का प्रयोग इनकी आर्थिक पहुंच से बाहर है ।
इसके अतिरिक्‍त उपलब्ध स्थानीय किस्मों की अन्तर्हित उत्पादन क्षमता का स्तर भी नीचा है तथा इनकी पोषक तत्वों की मांग को या तो जमीन को परती छोड़कर अथवा दलहनी फसलों की खेती द्वारा आंशिक रूप से पूरा किया जाता रहा है ।
तमिलनाडु स्थित कोविलपट्टी केन्द्र पर नाइट्रोजन उर्वरक के प्रयोग से बाजरा की पैदावार दुगुनी हो गयी ।
वैसे पोषक तत्वों के ग्रहणीकरण क्रम तथा शुष्क पदार्थ संचय में लगभग ज्वार जैसा ही क्रम है ।
केवल पोटाश को ग्रहण करने की प्रक्रिया में अन्तर है क्योंकि बाजरा को ज्वार की तुलना में इसकी अधिक आवश्यकता होती है ।
पत्तियों में नाइट्रोजन की प्रतिशत मात्रा फूल आने के कुछ पहले तक बढ़ती जाती है ।
यह कहा जा सकता है कि आरंभिक अवस्था से फूल आने की अवस्था तक नाइट्रोजन ग्रहण करने की प्रक्रिया निरन्तर बढ़ती जाती है किन्तु पत्तियों में नाइट्रोजन की कुल मात्रा दोनों की दूधिया अवस्था तक बराबर बढ़ती जाती है ।
इस अवस्था के पश्‍चात नाइट्रोजन की मात्रा में भी कुछ परिर्वतन नहीं देखा गया ।
इससे यह समझना चाहिए कि बढ़ती हुई बाली या भुट्टे की सारी नाइट्रोजन आवश्यकता आरम्भिक अवस्थाओं में ग्रहित नाइट्रोजन की मात्रा से ही पूरी हो जाती है ।
जड़ों में भी नाइट्रोजन को ग्रहण करने की प्रतिशत मात्रा का क्रम तने जैसा ही होता है ।
नाइट्रोजन की अधिकतम मात्रा बाजरा के दाने में कटाई के समय होती है ।
बाजरा के पौधे में उसके जीवनकाल में पाई जानी वाली नाइट्रोजन की मात्रा का दाने की उपज के साथ सीधा संबंध होता है ।
बाजरा नाइट्रोजन को नाइट्रेट के रूप में , अमोनियम के रूप की बजाए अधिक शीघ्रता से ग्रहण करता है ।
इसकी इष्‍टतम बढ़वार के लिए नाइट्रेट तथा अमोनियम के बीच 2:1 का अनुपात होना उत्तम पाया गया है ।
मगर फॉस्फोरस की कुल मात्रा को देखा जाये तो बिल्कुल विपरीत स्थिति पायी जाती है ।
तने में फॉस्फोरस की प्रतिशत मात्रा फूलने की अवस्था से पहले अधिकतम होती है ।
बाजरा के सम्पूर्ण पौधे की फॉस्फोरस आवश्यकता दूधिया अवस्था से मध्य की अवस्था तक होती है ।
बाजरा की पत्ती , तना, जड़ तथा दाने में पोटेशियम की मात्रा प्रारम्भिक पादप अवस्था से आगे बढ़ने के साथ-साथ कटाई तक धीरे-धीरे घटती जाती है ।
इस घटाव की गति कटाई की अवस्था में न्यूनतम पायी गयी है ।
बाजरा के पौधे के तने में पोटैशियम की अधिकतम मात्रा पायी जाती है ।
पोटेशियम की घटती हुई मात्रा क्रमशः पत्ती , जड़ , भुट्टा ( जिसमें दाने न बने हों ) तथा दानों में पायी गयी है ।
बाजरा का पौधा अपने अधिकतम वृद्धि काल तथा अधपकी अवस्थाओं के अन्तराल में पोटेशियम को अविरल गति से ग्रहण करता है अर्थात कोई उतार-चढ़ाव देखने में नहीं आया है ।
पत्ती में कैल्शियम की मात्रा में फूलन क्रिया से पूर्व की अवस्था तक इसकी मात्रा में और तत्पश्‍चात कोई वर्णनीय परिवर्तन नहीं होता है ।
तने में कैल्शियम की अधिकतम मात्रा फूलने की क्रिया से पहले की अवस्था में पायी जाती है और इसके बाद कटाई तक निरन्तर घटती जाती है ।
जड़ में अधिकतम पोटैशियम की मात्रा वृद्धि अवस्था के काल में और दाने में उपज की अवस्था में होती है ।
मैग्‍नीशियम की अधिकतम प्रतिशत मात्रा पत्ती और दाना रहित भुट्टे में कटाई के समय , तने में फूल आने से पहले तथा जड़ में अधिकतम वानस्पतिक वृद्धि की अवस्था में आंकी गयी है ।
भूमि की अपनी उर्वर शक्‍ति भी अलग-अलग होने के कारण नाइट्रोजन की इष्‍टतम मात्रा भी अलग होना स्वाभाविक है ।
जी.सी. मुन्डा ( 1974 ) ने भारतीय कृषि अनुसंधान संस्थान , नई दिल्ली में सिंचित अवस्था में संकर बाजरा के लिए नाइट्रोजन की इष्‍टतम मात्रा मालूम करने के लिए जो प्रयोग किये उनके आधार पर पाया गया कि हरी पत्ती की बीमारी पर नाइट्रोजन की मात्रा का प्रभाव नहीं पड़ता ।
मगर कन्डुआ तथा चेंपा ग्रसित पौधों की प्रतिशत संख्या प्रयोगित नाइट्रोजन की मात्रा बढ़ाने में साथ-साथ बढ़ती गयी ।
नाइट्रोजन उर्वरक का प्रयोग स्थानीय किस्मों में उपयोगी है ।
इन किस्मों की उपज का स्तर संकर किस्मों की तुलना में निरन्तर है तथा अनुक्रिया की मात्रा कम है ।
संकर किस्मों में हरी पत्ती ( रोमिल फफूंदी ) तथा चेंपा ( अर्गट ) जैसे भयानक रोग लगने पर इनकी पैदावार स्थानीय किस्मों से ज्यादा होती है ।
मगर समय बीतने के साथ-साथ इन बीमारियों की भयंकरता विकराल रूप धारण कर सकती है जैसाकि कई स्थानों पर हुआ भी है ।
इसलिए स्थानीय किस्मों तथा नाइट्रोजन के आपसी संबंध को और विस्तार से जानना जरूरी है ।
मृदा प्रकार , वृद्धि क्रम, ग्रहणीकरण आदि बातों को ध्यान में रखते हुए नाइट्रोजन उर्वरक के प्रयोग की किश्तों के समय का निर्णय करना ही उत्तम हो सकता है ।
बाजरा की अच्छी उपज लेने के लिए फॉस्फोरस का प्रयोग करना भी अनिवार्य है , इसकी आवश्यकता 1923 में ही अनुभव की गयी थी ।
फॉस्फोरस का प्रयोग नाइट्रोजन के साथ-साथ अत्यंत लाभदायक होगा ।
फॉस्फोरस के प्रति अनुकूल अनुक्रिया का होना न होना मृदा निहित फॉस्फोरस उर्वरा शक्‍ति पर निर्भर करता है ।
यह शक्‍ति स्थिति तथा भूमि प्रकार के आधार पर भिन्‍न होती है ।
अतः कहीं इसके प्रयोग से पैदावार बढ़ती है तथा कहीं नहीं ।
इसके अतिरिक्‍त यह भी परखा हुआ सत्य है कि स्थानीय किस्मों की अन्तर्हित उत्पादन क्षमता का स्तर नीचा होने के कारण भी प्रायः फॉस्फोरस का लाभदायक प्रभाव नहीं पाया जा सका ।
फॉस्फोरस की कुल मात्रा बुआई के समय ही देनी होती है ।
इसे देसी हल के साथ पोरा बांधकर प्रयोग करना उत्तम पाया गया है ।
इसी कूँड में बीज को केरा विधि द्वारा बीजा जा सकता है ।
उपलब्ध नाइट्रोजन का पूरा-पूरा लाभ लेने के लिए भूमि में पोटाश की कमी होने पर इसका प्रयोग आवश्यक है ।
सूखे की स्थिति आने पर पोटाश के कारण नाइट्रेट की मात्रा की वृद्धि हो जाती है ।
गोपालकृष्ण ( 1960 ) ने बाजरा की स्थानीय किस्म को - 4 को लेकर कॉपर ( तांबा ) के प्रभाव का अध्ययन किया ।
इस प्रयोग में उसने देखा कि कॉपर के प्रयोग से वानस्पतिक अवस्था तक बढ़वार की दर में वृद्धि हुई तथा इसके बाद फूल आने तक बढ़वार की दर घट गयी ।
इसके बाद इसमें फिर से वृद्धि पायी गयी ।
शुष्क पदार्थ एकत्रीकरण बीजू अथवा अवस्था से लेकर वानस्पतिक अवस्था तक अधिक पाया गया ।
कॉपर को 20 और 50 पी.पी.एम. की मात्रा में प्रयोग करना ज्यादा लाभदायक हुआ ।
सारांश यह कि 20 पी.पी.एम. की मात्रा में प्रयोग करने पर उत्पादन में वृद्धि होना संभव देखा गया ।
अखिल भारती मोटे अनाज सुधार परियोजना के अंतर्गत भी जस्ता को लेकर जांच की गयी ।
इसकी जांच की गयी क्योंकि हिसार केन्द्र पर पाया गया कि जस्ता का इस्तेमाल करने से संकर बाजरा में हरी पत्ती का रोग कम लगता है ।
किसी भी केन्द्र पर जस्ता का संकर बाजरा की पैदावार पर खास प्रभाव नहीं पड़ा और इसके प्रयोग से हरी पत्ती के रोग की गम्भीरता पर भी कोई प्रभाव नहीं पड़ा ।
वह प्रयोग मडुआ की अच्छी उपज लेने के लिए पोषक तत्वों का महत्व दिखाने में काफी हद तक सफल रहा ।
आन्ध्रप्रदेश तथा तमिलनाडु में किये गये प्रयोगों से भी यही मालूम हुआ कि नाइट्रोजन आदि का प्रयोग करके ही मडुआ की अन्तर्हित उत्पादन शक्‍ति का पूरा लाभ उठाया जा सकता है ।
फॉस्फोरस की पर्याप्‍त मात्रा में प्रयोग से मडुआ में ब्लास्ट रोग का कम प्रकोप होता है ।
रसायनिक उर्वरकों के इस्तेमाल से मडुआ की जैविक खादों की तुलना में ज्यादा पैदावार मिली ।
खरीफ 1960 से 1962 तक सूखी खेती वाले स्थान पर जांच का काम किया गया ।
कुछ समय तक फॉस्फोरस को रासायनिक खाद के रूप में देने से भूमि में इसका स्तर ऊंचा हो जाने के कारण केवल नाइट्रोजनयुक्‍त उर्वरक ही देने की जरूरत पड़ी ।
लेखक का अपना मत है कि जैविक खाद का लगातार इस्तेमाल करने पर भूमि के गुणों में सुधार होना स्वाभाविक है तथा मृदा स्वास्थ्य में भी सुधार होता है ।
इस सुधार से भूमि में जल रोकने की शक्‍ति तथा भूमि कणों के विन्यास की संरचना आदि शामिल है ।
सूखी खेती वाले भागों में इन गुणों का काफी महत्व है ।
अतः यदि उपलब्ध हो तो जैविक खाद का प्रयोग अवश्य ही करना चाहिए ।
हां , इतना जरूर है कि जैविक खाद का कम्पोस्ट या गोबर की खाद के साथ मिलाकर प्रयोग किया जा सकता है ।
ऐसे कम्पोस्ट को सुपर कम्पोस्ट कहा जाता है ।
प्रयोगों में पाया गया कि इस कम्पोस्ट को प्रयोग करने से मडुआ के दाने में नाइट्रोजन तथा फॉस्फोरस की प्रतिशत मात्रा में वृद्धि पायी गयी ।
प्रायः नाइट्रोजन को बुआई के समय अथवा दो या तीन किश्तों में देने से मडुआ की उपज पर कोई खास प्रभाव नहीं पड़ा ।
हां , इतना जरूर पाया गया कि नाइट्रोजन की आधी मात्रा बुआई के समय तथा शेष आधी बोने के 42 दिन बाद देने पर दाने की पैदावार में थोड़ी-सी वृद्धि हुई ।
नाइट्रोजन को भूमि तथा पत्तियों द्वारा देने पर पाया गया कि इसकी सारी मात्रा भूमि में देना ही उत्तम है ।
सूखी खेती वाले भागों में यदि भूमि में नमी का अभाव हो तो नाइट्रोजन की दूसरी किस्म को पत्तियों पर छिड़ककर देने से उपज में वृद्धि की संभावना है ।
फॉस्फोरस उर्वरकों को स्थानीकरण विधि से प्रयोग करना उतेरा विधि की तुलना में अधिक उत्तम पाया गया है ।
इन उर्वरकों को 7-15 सें.मी. की गहराई पर प्रयोग करना लाभप्रद पाया गया है ।
ऐसा करने से मडुआ की जड़ पोषक तत्वों की ओर गहराई में बढ़ती है फलस्वरूप भूमि की निचली परतों से नमी का प्रयोग करने में समर्थ होती है ।
सुपरफॉस्फेट तथा गोबर की खाद को मिलाकर बुआई के समय अथवा बुआई के एक महीना पहले स्थानीकरण विधि से देने पर मडुआ की अच्छी उपज पायी गयी ।
गोबर की खाद का स्थानीकरण करने पर मडुआ की कतारों में भूमि जल के संचय तथा संरक्षण में सुधार देखा गया है ।
इस कारणवश प्रायः इसे नमी के अभाव का सामना नहीं करना पड़ता तथा वर्षा सामान्य से कम होने पर भी फसल के नष्‍ट होने की आशंका घट जाती है ।
नाइट्रोजन उर्वरक को उतेरण अथवा स्थानीकरण विधि द्वारा भी दिया जा सकता है ।
यदि हो सके तो स्थानीकरण विधि को अपनाना चाहिए क्योंकि इस विधि में नाइट्रोजन की उपयोग क्षमता में काफी सुधार देखा गया ।
मगर ध्यान रहे कि नाइट्रोजन उर्वरक तथा मडुआ के बीज सीधे सम्पर्क में न आयें अन्यथा अंकुरण पर बुरा प्रभाव पड़ने की आशंका रहती है ।
कर्नाटक में मडुआ की अच्छी उपज लेने के लिए नाइट्रोजन तथा आवश्यकतानुसार फॉस्फोरस और पोटाश का प्रयोग अत्यंत आवश्यक है ।
यदि भूमि में लवणों की मात्रा 400 पी.पी.एम. तक हो तो मडुआ के अंकुरण पर बुरा प्रभाव नहीं पड़ता ।
लवणों का गाढ़ापन जब इससे अधिक हो जाता है तो अंकुरण पर बुरा प्रभाव पड़ता है ।
पौधे शुरू से ही निर्बल हो जाते हैं ।
इस दुर्बलता का प्रभाव आगे चलकर इनकी उत्पादन क्षमता पर पड़ता है ।
जिन पौधों की बढ़वार शुरू से ही अच्छी होती है , उनकी उत्पादन क्षमता भी अधिक होती है ।
अतः पौधों को आरम्भ में बढ़वार की अच्छी परिस्थिति मिलना आवश्यक है ।
फॉस्फोरस धारी उर्वरकों की क्षमता का भूमि की किस्म पर गहरा प्रभाव पड़ता है ।
लाल भूमि में फॉस्फोरस की उपयोग क्षमता लैटेराइट तथा काली भूमि की तुलना में उच्‍च स्तर की पायी गयी ।
इस भूमि में प्रयुक्‍त फॉस्फोरस का अधिकतर भाग मडुआ के दाने तथा भूसे द्वारा ग्रहण कर लिया गया किन्तु लेटराइट तथा काली भूमि पर पौधे इनका ग्रहणीकरण बहुत कम मात्रा में करते हैं ।
काली भूमि में अमोनियम फॉस्फेट तथा लैटेराइट भूमि में सुपरफॉस्फेट को उत्तम पाया गया ।
फॉस्फोरस के प्रति अनुक्रिया केवल नाइट्रोजन की मौजूदगी में ही देखी जा सकी ।
कुछ प्रयोगों में नाइट्रोजन तथा फॉस्फोरस दोनों के साथ पोटाश का प्रयोग उपज बढ़ाने में सहायक पाया गया ।
प्रायः पुनासा मौसम के मडुआ में केवल भेड़ों को रात भर खेत में रखा जाता है ( शीपपैनिंग ) और इनके मल-मूत्र को भूमि में पोषक तत्व देने का एक मात्र साधन माना जाता है ।
गोबर की खाद का बहुत कम इस्तेमाल होता है ।
सूखी खेती वाले भागों में खाद का कम तथा सिंचित भागों में अधिक प्रयोग किया जाता है क्योंकि उपज का स्तर इन भागों में उच्‍चतर होता है ।
शेष मोटे अनाजों यानी चैना , सांवा तथा कुटकी में उर्वरकों का खास प्रयोग नहीं किया जा सका ।
तमिलनाडु में चैना के साथ-साथ कुटकी में भी खाद का प्रयोग लाभदायक पाया गया ।
इस प्रकार एक दीर्घकालीन खाद प्रयोग ( 1930-40 ) में पाया गया कि लगातार गोबर की खाद का इस्तेमाल करने से कुटकी की उपज में 23 प्रतिशत की वृद्धि हो पायी ।
काला पुदीना यानी मेंथा पाइपरिटा किस्म वल्गरिस सोल एक दृढ़ , साठ से नब्बे सें.मी. लम्बा प्रायः लाल रंग के तने तथा गाढ़े हरे रंग की पत्तियों से युक्‍त होता है ।
इस किस्म से अधिक वाष्पशील तेल निकलता है ।
सफेद पुदीना मेंथा पाइपरिटा किस्म आफिसिनेल एक छोटे कद का 30 से 60 सें.मी. लम्बा पौधा है ।
यह कम दृढ़ होता है , इसका रंग हल्का होता है ।
इस किस्म से व्यापारिक पिपरमिंट तेल प्राप्‍त होता है ।
तेल ग्रंथियां मुख्यतया पत्ती की निचली सतह पर होती हैं तथा तनों और पुष्पगुच्छों पर भी निकल जाती हैं ।
सफेद पुदीना 30 से 60 सें.मी. लम्बा, सुदृढ़ तथा तने और पत्तियों समेत होता है ।
पौधे का प्राकृतिक स्थान तो शीतोष्ण देश हैं परन्तु इसे जम्मू और कश्मीर की जलवायु में भी व्यावसायिक स्तर पर उगाया जा सकता है और यदि सिंचाई के साधन उपलब्ध हों तो इसे उत्तरी भारत में भी बोया जा सकता है ।
वैसे जितनी अच्छी बढ़वार कश्मीर घाटी में होती है उतनी इन क्षेत्रों में नहीं होती ।
मई और जून में नयी पहली फसल के उपरांत पौधे के रंग की प्रकृति जागृत हो जाती है ।
और तीसरी फसल के बाद पौधों की लम्बाई ठिगनी हो जाती है ।
वैसे यह उर्ध्वगामी पौधा होता है ।
गहरी दोमट , रेतीली मिट्टी पुदीने के लिए सबसे उपयुक्‍त होती है ताकि जड़ों का प्रवेश आसानी से हो सके ।
भूमि हल्की , उदासीन या क्षारीय नहीं होनी चाहिए ।
सर्वोत्तम पी.एच. मान-4 से 7.5 तक होना चाहिए ।
जल निकासी अच्छी होनी चाहिए और यह ध्यान रहे कि मिट्टी सूखने ना पाये ।
चिकनी मिट्टी इसकी खेती के लिए अच्छी नहीं होती ।
बोने से पहले मिट्टी में सुपर फास्फेट और पोटाश जैसे उर्वरक मिला देने चाहिए ।
पूरे खेत को छोटी-छोटी क्यारियों में बांट देना चाहिए ताकि सिंचाई और जल निकास में आसानी हो ।
रोपाई का सर्वोत्तम समय दिसम्बर के तीसरे सप्‍ताह से लेकर फरवरी के मध्य तक होता है ।
यदि रोपाई के लिए पौध का इस्तेमाल किया जाना हो तो थोड़ा उष्ण मौसम आ जाने की प्रतीक्षा कर लेनी चाहिए ।
भूस्तारियों के स्थान पर पौध के रोपण से काफी लाभ होते हैं ।
शीत ऋतु में रोपाई नहीं करनी चाहिए ।
वृद्धि की ऋतु में इस पौधे को पर्याप्‍त जल की आवश्यकता होती है ।
हर कटाई के दो या तीन दिन बाद सिंचाई कर देनी चाहिए ।
इससे दीमकों से बचाव होता है ।
अप्रैल और जून की तेज गर्मी में सप्‍ताह में कम से कम एक बार सिंचाई करना आवश्यक होता है ।
उर्वरक से तेल की मात्रा बढ़ जाती है ।
उर्वरकों के साथ गोबर की खाद का भी इस्तेमाल किया जाना लाभप्रद होता है ।
खूब सड़ी खाद डालनी चाहिए ताकि खरपतवार के उगने की संभावना न रहे ।
हरी खाद मुख्यतः सनई और कड़बी की खाद अच्छी पैदावार के लिए लाभप्रद होती है ।
हर कटाई के बाद यूरिया का छिड़काव लाभप्रद होता है ।
सगंध तेल को अन्य गंधों से मुक्‍त रखना चाहिए ।
इसके लिए आवश्यक है कि केवल पुदीने का ही आसवन हो ।
सीनवार के घोल के छिड़काव से खरपतवारों को उगने से रोका जा सकता है ।
अच्छी पैदावार तथा मेंथल की प्राप्‍ति के लिए फूलते समय कटाई करना सबसे अच्छा रहता है ।
जब पत्तियां गिरने लगती हैं और पुष्पन समाप्‍त होने लगता है तब तेल की मात्रा घट जाती है ।
देर से कटाई करने से मेंथाल की मात्रा और गंध की मिठास कम हो जाती है ।
आमतौर पर उत्तरी भारत में फूल नहीं निकलते , अतः फसल की निचली पत्तियां जब-जब गिरने लगें तब कटाई की जानी ठीक रहती है ।
पहली कटाई मई में , दूसरी जुलाई में तथा तीसरी अक्‍तूबर में ।
उत्तर प्रदेश के तराई क्षेत्र में दो बार कटाई ठीक रहती है ।
शीघ्र और अपरिपक्‍व फसल से प्राप्‍त तेल घटिया किस्म का होता है और बाजार में उसकी कीमत कम मिलती है ।
पिपरमिंट उगाने वाले प्रायः बूटियों को अच्‍छी तरह सुखा लेते हैं , इससे भार हल्का हो जाता है और रखने-उठाने में आसानी होती है ।
सूखी बूटी से आसवन में बहुत सुगमता होती है, साथ ही कम ईंधन और वाष्प भी लगता है ।
जहां तक सुगंध और तेल के गुण का प्रश्‍न है , ताजे पौधों से निकला हुआ तेल सूखी पत्तियों की तुलना में अच्छी कोटि का होता है ।
ताजी पत्तियों से निकले हुए तेल में एक खास किस्म की मीठी-मीठी गंध आती है ।
उसके हिसाब से ताजे पौधों से निकलने वाले तेल की गुणधर्मिता अधिक होती है ।
ओसिमम ( तुलसी ) प्रजातियां ‘लैविएटी’ कुल के अंतर्गत आती हैं ।
इनकी 50 से 60 प्रजातियां पाई जाती हैं जो पृथ्वी के उष्ण-कटिबंधों और गर्म शीतोष्ण क्षेत्रों में पाई जाती हैं ।
भारत में इसकी 9 प्रजातियां पाई जाती हैं, जिनमें से कुछ विदेशी हैं ।
ओसिमम की अनेक जातियों से वाष्पशील तेल मिलता है जो चिकित्सा और गंध उद्योग में उपयोग किया जाता है ।
कुछ वर्गों से काफी मात्रा में कपूर मिलता है ।
ये सगंध उद्योग में बहुत काम आते हैं ।
बेसिल का तेल ओसिमम बेसीलिकम लिन से प्राप्‍त किया जाता है ।
ओ. ग्रोटिसिमम लिन. को राम तुलसी कहा जाता है ।
इस पौधे से सुगंध तेल प्राप्‍त होता है ।
ओसिमम अधिकतर वार्षिक पौधे के रूप में उगता है ।
यह मध्य फरवरी से सितम्बर के अंत तक बोया जा सकता है ।
अधिकतर खाद व उर्वरक ओसिमम के लिए आवश्यक नहीं है ।
बीज को सीधा खेत में बोने से पौधे अच्छे उगते हैं ।
इस प्रकार बुआई भी सस्ती पड़ती हैं ।
बीज बोने के बाद हल्का पाटा चलाकर बीजों को मिट्टी से ढक देना चाहिए ।
बोने के 24 घंटे बाद खेत की सिंचाई करनी चाहिए ।
इस प्रकार बीज 10-15 दिन में निकल आते हैं ।
अप्रैल में पौधे फूलने लगते हैं ।
इसी समय मध्य अप्रैल में पहली कटाई करनी चाहिए ।
ओसिमम अमेरिकानम का पौधा 30-60 सें.मी. ऊंची खड़ी , मीठी गंधवाली , रोमिल बूटी है जो लगभग सम्पूर्ण भारत में खेतों के निकट और बंजर भूमियों में बहुतायत से पाई जाती है ।
यह पौधा कभी-कभी बगीचों में पाया जाता है या बीजों से सरलता से बोया जा सकता है ।
ओ. अमेरिकानम का वाष्पशील तेल साबुनों और अंगरागों में सुगंधि की भांति उपयोग में लाया जाता है ।
कपूर देने वाली नस्ल प्रयोग के तौर पर कोमोर द्वीपों ( हिन्द महासागर ) , केन्या, रूस, संयुक्‍त राज्य अमेरिका और उत्तर जर्मनी में बोई गयी है और उससे प्रति हैक्टर 20 से 100 कि.ग्रा. कपूर प्राप्‍त हुआ है ।
इस पौधे के बीज श्‍लेष्मी होते हैं ।
इस पौधे का साग बनाया जाता है ।
इसकी सुगंधित पत्तियां साग , सूप और सलाद को शोभा देने के लिए उपयोग की जाती हैं ।
इसके बीज , दूसरे दानों को साथ मिलाकर अन्‍नाभाव में खाने के लिए उपयोग किये गये हैं ।
इस पौधे का क्‍वाथ खांसी के लिए और पत्तियों को नेविश के लिए उपयोग किया जाता है ।
दंत पीड़ा में इससे कुल्ले भी किये जाते हैं ।
पत्तियों का रस बच्‍चों को जुकाम , खांसी में दिया जाता है और उनकी लुगदी परजीवी त्वचा रोगों पर लगाई जाती है ।
ताजा पत्तियां होम्योपैथी में मान्य भेषज है ।
ओसिमम वैसीलिकम लिन. : इस पौधे को आमतौर से स्वीट बेसिल या यूरोपीय बेसिल भी कहा जाता है ।
यह लगभग 30-90 सें.मी. ऊंची खड़ी बूटी है, जिसका मूल स्थान मध्य एशिया और उत्तर-पश्‍चिम भारत है ।
यह भारत के अधिकतर भागों में बोया जाता है ।
यह पौधा बहुत परिवर्तनशील है और इसका वानस्पतिक नामकरण जटिल है ।
एक ही नस्ल को अक्सर अनेक नाम दिये गये हैं ।
इस पौध की पत्तियों और पुष्प वृन्तों से सगंध तेल प्राप्‍त किया जाता है ।
इस पौधे का सुगंधियों , इत्रों और सुगंधित द्रवों के उद्योगों में प्रमुख स्थान है ।
इसे सुवासित मिष्‍ठानों , खाद्य पदार्थों, अचार-चटनी , दांतों की क्रीम आदि में बहुतायत से उपयोग किया जाता है।
इस पौध में औषधीय गुण भी पाये जाते हैं ।
इस पौधे की पत्तियों का गर्म रस शहद में मिलाकर गले की सूजन के उपचार में दिया जाता है ।
बेसिल का तेल ( यूरोपीय किस्म ) व्यापक रूप से मिठाइयों , पके खाद्यों, खांसी, चटनियों के लिए और कुछ यौगिक गंधों , विशेषतया चमेली मिश्रणों के बल और समानता देने के लिए उपयोग किया जाता है ।
रियूनिअन तेल भी ऐसे ही कार्यों में आता है ।
बेसिल के तेलों के कीटनाशी और विकर्मी गुण होते हैं ।
यह घरेलू मक्खियों और मच्छरों के लिए घातक है ।
यह पौधा होम्योपैथी में उपयोग किया जाता है ।
इसकी जड़ें , छाल और पत्तियां सायनोजन देती हैं ।
पत्तियों के एल्कोहलीय निष्कर्ष और फलों के प्रति जीवाणुनाशी क्षमता होती है ।
इस पौधे की बीज रंगहीन और उनका स्वाद तेलीय , हल्का नीला होता है ।
जब वे पानी में सिझाये जाते हैं तो उनमें से एक श्‍लेष्म निकलता है जो अर्धपारदर्शी और लगभग स्वादहीन होता है ।
इस श्‍लेष्म ( 9.3 प्रति. ) के जल-अपघटन से यूरोनिक अम्ल , ग्लूकोज , लाइलोस और रैमनोसा मिलता है ।
उत्तर भारत और नैनीताल तराई के क्षेत्र में इसकी कृषि खरीफ फसल के रूप में ही की जाती है ।
जहां घनघोर जाड़ा और कभी-कभी कोहरा पड़ता है ।
असम और दक्षिण भारत में इसकी कृषि वर्ष भर की जाती है ।
इसकी फसल के लिए भारी सिंचाई की आवश्यकता नहीं होती ।
दूसरी ओर भारी और लगातार वर्षा इसकी फसल पर बुरा प्रभाव डालती है ।
फिर भी यदि वर्षा ऋतु आरम्भ होने के पूर्व इसकी फसल स्थिरता प्राप्‍त कर लेती है तो यह भारी वर्षा को सहन कर सकती है ।
इसकी कृषि के लिए उत्तम श्रेणी की उर्वर , भलीभांति सूखी हुई, चिकनी या बलुई चिकनी मिट्टी आवश्यक है ।
बलुई या रेतीली भूमि इसके लिए ठीक नहीं है ।
ओसिमम ग्रेटिसिमम ( राम तुलसी ) का पौधा लगभग 1-2.5 मीटर ऊंची बहुशाखीय , बहुवर्षी झाड़ी है जो लगभग समस्त भारत और लंका में पाई जाती है ।
ओ.ग्रेटिसिमम इस अंश की अन्य जातियों की अपेक्षा , अधिक तीव्र गंधवान होता है ।
वह मच्छर-विकर्षी है और इस कीट को नियंत्रण में रखने के लिए इसके बोने की सलाह दी गयी है ।
ओ. ग्रटिसिमम के तेल की जीवाणुनाशी क्रिया स्पष्‍ट और विषैलापन तथा क्षोमकला अल्प होती है ।
यह तेल बच्‍चों के कर्णशूल, दांत के दर्द और उदरशूल को शान्त करने के लिए उपयोग किया जाता है ।
ओसिमम किलीमण्डचशैरिकम का मूल स्थान केरल तथा पूर्वी अफ्रीका है ।
यह भारत में लाई गयी है और यहां इसकी खेती की जा रही है ।
यह सिंचित और असिंचित परिस्थितियों में हर प्रकार की धरती पर लगायी जा सकती है ।
इस पौधे से कपूर निकाला जा सकता है इसलिए द्वितीय विश्‍व युद्ध के दिनों में सूडान और कुछ अन्य देशों में इससे कपूर प्राप्‍त करने के प्रयत्‍न किये गये थे ।
भारत में भी प्रयोग के तौर पर इसे विभिन्‍न क्षेत्रों में बोया गया और उत्तर प्रदेश, पश्‍चिम बंगाल, महाराष्‍ट्र, मैसूर, तमिलनाडु, केरल और जम्मू में उत्साहवर्धक नतीजे प्राप्‍त हुए हैं ।
यह पश्‍चिम बंगाल के मैदानों में अच्छी नहीं उगती पर दार्जिलिंग की निचली पहाड़ियों पर बढ़िया पनपती है, यह अब रोगो पहाड़ियों और सुकना ( कालिम्पोंग फारिस्ट डिवीजन / प.बंगाल ) में सफलतापूर्वक पैदा की गई है ।
कपूर तुलसी का पौधा मैदानों और पहाड़ियों में 900 मीटर की ऊंचाई तक होता है ।
एक बार स्थापित हो जाने के बाद इससे अनेक वर्षों तक पत्तियां ली जा सकती हैं ।
यदि आर्द्रता पर्याप्‍त हो तो यह पौधा काफी ताप सह सकता है ।
यह लगभग-2° से नीचा तापमान नहीं सह सकता ।
जब पौधा लगभग 60 सें.मी. ऊंचा हो जाता ह ै, फूलने लगता है और नीचे की पत्तियां पीली पड़ने लगती हैं तब पत्तियां ली जाती हैं ।
ठंडे स्थानों पर जहां पौधा एकवर्षी के रूप में बोया जाता है , पत्तियां दो बार मिलती हैं ।
जब पत्तियां मुरझा कर सूख जाती हैं तो उन्हें पीटकर अलग कर लिया जाता है और बोरों में भरकर रखा जाता है या इस्तेमाल किया जाता है ।
पत्तियों को कपूर की हानि हुए बिना लगभग एक वर्ष तक रखा जाता है ।
सूखी पत्तियों से 3.5 प्रतिशत तेल प्राप्‍त होता है ।
कपूर और तेल की अधिकतम मात्रा पत्तियों में और उसके बाद फूलों में होती है, तनों से बहुत कम मात्रा मिलती है ।
बीज से उगाये गये पौधों की पत्तियों की अपेक्षा रोपित पौधों की पत्तियों में तेल की अधिक मात्रा प्राप्‍त होती है ।
पत्तियों को पहले सुखा लेने से तेल की उपलब्धि में वृद्धि होती है ।
सूखे महीनों में तेल अधिक मात्रा में प्राप्‍त होता है ।
कपूर तुलसी से आसवित तेल हल्के पीले रंग का और कपूर की तीव्र गंध वाला होता है ।
यह तेल रंगों में उपयोग के लिए अलसी के तेल से बढ़िया कहा गया है ।
इससे प्राप्‍त सतह चमकदार और सख्त होती है ।
ओ.किलीमण्डचशैरिकम कपूर का प्राथमिक स्रोत है पर इसका उपयोग आर्थिक रूप से करना संभव नहीं समझा जाता, जब तक कि उपोत्पाद के रूप में मिलने वाले तेल का व्यापारिक निकास न मिल जाये ।
अंशतः कपूर निकले तेल में कीटनाशी गुण होते हैं ।
इसका प्रभाव पायरेथम निष्कर्ष की तुलना में एक तिहाई है ।
तुलसी बगीचों में आमतौर से बोयी जाती है ।
हिन्दू इसे पवित्र मानते हैं और इसे प्रायः आंगनों और मंदिरों में लगाया जाता है ।
इसकी दो नस्लें ओ. सैक्टम हरी नस्ल ( श्रीतुलसी ) सर्वाधिक सामान्य है ।
दूसरी नस्ल ( कृष्ण तुलसी ) की पत्तियां बैंगनी होती हैं ।
इसे बीजों से बोया जाता है ।
इस पौधे की गंध सुहावनी और लाक्षणिक होती है और उसमें लौंग की गंध स्पष्‍ट अनुभव होती है ।
उल्लेखनीय है कि फिलीपीन्स के पौधों से आसवित तेल में सौंफ के समान मीठी गंध होती है ।
पत्तियां सलाद और दूसरे भोजन में मसाले की भांति उपयोग की जाती हैं ।
इसमें भेषजीय गुण भी बताये जाते हैं ।
वाष्पशील तेल के अतिरिक्‍त इस पौधे में एल्कोलायडों , ग्लाइकोसाइडों सैपनिनों और टैनिनों की उपस्थिति का उल्लेख किया गया है ।
इसकी पत्तियों के रस में स्वेदकारी , क्‍वालिक ज्वरनाशी और उद्यीपक गुण होते हैं ।
तुलसी जुकाम और श्‍वसनी शोथ में उपयोग की जाती है और दाद तथा त्वचा रोगों में लगाई जाती है ।
कान की पीड़ा में इसके रस को कान में टपकाया जाता है ।
फार्म वह क्षेत्र अथवा भूमि का खण्ड है जो फसल उत्पादन अथवा पशुपालन के लिए उपयोग में लाया जाता है , जिस पर एक कृषक अथवा अनेक कृषकों का सम्मिलित रूप से स्वामित्व होता है और जिसकी सीमा निश्‍चित होती है ।
विभिन्‍न विशेषज्ञों ने फार्म शब्द को विभिन्‍न शब्दों में परिभाषित किया है ।
प्रबन्ध से तात्‍पर्य किसी भी कार्य को करने अथवा प्रबन्ध करने की कला से है ।
प्रबन्ध की आवश्यकता सभी उद्योगों में समान रूप से होती है ।
कृषि उत्पादन के लिये भूमि , श्रम , पूँजी एवं प्रबन्ध कारकों की आवश्यकता होती है ।
उत्पादन के प्रथम तीन कारक मूर्त कारक एवं चतुर्थ कारक प्रबन्ध का उत्पादन अमूर्त कारक है ।
फार्म पर मूर्त कारकों की बहुतायत होते हुए भी प्रबन्ध कारक के अभाव में उत्पादन कम प्राप्‍त होता है ।
फार्म से प्राप्‍त उत्पादन की मात्रा विभिन्‍न फार्मों पर अन्य उत्पादन साधनों के समान होने पर भी प्रबन्ध-क्षमता की विभिन्‍नता के कारण भिन्‍न भिन्‍न पाया जाता है ।
प्रबन्धकर्ता में पायी जाने वाली प्रबन्ध क्षमता की कला ईश्‍वरीय देन होती है ।
प्रशिक्षण द्वारा प्रबन्धकर्ता की इस क्षमता में वृद्धि की जा सकती है ।
फार्म-प्रबन्ध का मुख्य उद्देश्य फार्म पर लिए जाने वाले विभिन्‍न उद्यमों से कृषक को अधिकतम शुद्ध लाभ प्राप्‍त कराना है ।
कृषक का उद्देश्य फार्म पर लिए जाने वाले किसी एक उद्यम से अधिकतम लाभ प्राप्‍त करना न होकर, लिए जाने वाले सभी उद्यमों से अधिकतम लाभ प्राप्‍त करना होता हैं , क्योंकि फार्म विभिन्‍न उद्यमों का एक सामूहिक रूप होता है ।
अधिकतम लाभ की प्राप्‍ति कृषकों का महत्त्वपूर्ण उद्देश्य होते हुए भी अन्तिम उद्देश्य नहीं होता है ।
कृषकों का अन्तिम उद्देश्य रहन-सहन के स्तर में वृद्धि एवं परिवार के सदस्यों को अधिकतम सन्तोष प्रदान करना होता है ।
रहन-सहन के स्तर में सुधार एवं सदस्यों को सन्तोष फार्म से अधिकतम लाभ करने पर ही प्राप्‍त हो सकता है ।
फार्म के सफल संचालन के लिए प्रबन्धक को फार्म प्रबन्ध का पूर्ण ज्ञान होना आवश्यक है ।
फार्म के सफल संचालन से तात्पर्य फार्म से प्राप्‍त आमदनी से परिवार के सदस्यों को अधिकतम सन्तोष प्राप्‍त कराना है ।
कृषक फार्म पर विभिन्‍न उद्यमों के अन्तर्गत क्षेत्रफल के निर्णय प्रचलित कीमतों के आधार पर लेते हैं , लेकिन उत्पादन से प्राप्‍त होने वाली आय, फसल की कटाई के समय प्रचलित कीमतों पर निर्भर करती है ।
फसल की कटाई के समय प्राप्‍त होने वाली कीमतों की सदैव अनिश्‍चितता बनी रहती है ।
अतः उत्पादन, उत्पादकता एवं कीमतों का सही आकलन करना आवश्यक होता है ।
फार्म-प्रबन्ध ज्ञान इनके आकलन में सहायक होता है ।
निर्मित फार्म-योजना को फार्म पर कार्यान्वित करना- फार्म-योजना में प्राप्‍त होने वाले लाभ की राशि योजना को कार्यान्वित करने पर निर्भर करती है ।
फार्म-योजना को कार्यान्वित करने में फार्म-प्रबन्ध ज्ञान सहायक होता है ।
मौसम अथवा कीमतों की प्रतिकूलता की अवस्था में फार्म-योजना से हानि भी हो सकती है ।
अतः फार्म-योजना को कार्यान्वित करने से होने वाले लाभ/हानि भी फार्म-प्रबन्धक को वहन करना होता है ।
कृषि-व्यवसाय की सफलता के लिए कृषि-प्रबन्धक को क्षेत्र में विभिन्न फसलों को उत्पादित करने की प्रचलित विधिओं का ज्ञान होना आवश्यक है ।
विभिन्न क्षेत्रों में भूमि , जलवायु , आर्थिक एवं सामाजिक कारकों की विभिन्नता के कारण फसलों को उत्पादित करने की क्रियाओं एवं विधियों में बहुत असमानता पायी जाती है ।
क्षेत्र में कृषि की प्रचलित विधियों के ज्ञान के बिना कृषक व्यवसाय में सफल नहीं हो सकते हैं ।
प्रचलित कृषि विधियों एवं क्रियाओं का प्रायोगिक ज्ञान कृषक-प्रबन्धक क्षेत्र के प्रगतिशील कृषकों के फार्म पर देखकर प्राप्‍त कर सकते हैं ।
अतः कृषक-प्रबन्धक को कृषि-व्यवसाय की सफलता के लिए सर्वप्रथम क्षेत्र में उत्पन्न की जाने वाली विभिन्न फसलों का प्रायोगिक ज्ञान प्राप्‍त करना आवश्यक है ।
प्रबन्ध के व्यावसायिक सिद्धान्तों के ज्ञान का होना है ।
प्राचीनकाल में प्रबन्ध के व्यावसायिक सिद्धान्तों के ज्ञान की कृषकों को आवश्यकता प्रतीत नहीं होती थी, क्योंकि कृषक कृषि को व्यवसाय के रूप में न लेकर जीविका-निर्वाह के रूप में लेते थaे , जिसके कारण वे व्यवसाय से प्राप्‍त लाभ की ओर विशेष ध्यान नहीं देते थे ।
वर्तमान में कृषक कृषि को व्यवसाय के रूप में लेते हैं ।
उत्पादन के लिए उत्पादन-साधनों की अधिकांश मात्रा बाजार से क्रय करते हैं ।
अतः वर्तमान में कृषि व्यवसाय से अधिकतम लाभ की प्राप्‍ति के लिये फार्म-प्रबन्ध के व्यावसायिक सिद्धांतों का ज्ञान कृषकों को होना आवश्यक है ।
व्यावसायिक सिद्धान्तों का ज्ञान कृषकों को फार्म पर निम्‍न प्रकार के निर्णय लेने में सहायता करता है , जिनसे प्राप्‍त लाभ की राशि में वृद्धि होती है ।
कृषकों के द्वारा आवश्यक राशि में पूँजी का साधारणतया अभाव होता है ।
कृषक कृषि कार्यों के लिये विभिन्न स्रोतों से पूँजी ऋण के रूप में उधार लेते हैं ।
प्रत्येक ऋणदानी संस्था की ऋण स्वीकृति की शर्तें , ब्याज-दर आदि में बहुत विभिन्नता होती है ।
अतः कम ब्याज दर एवं आसान किश्तों पर ऋण की प्राप्‍ति के लिए कृषकों को उचित ऋणदानी संस्था का चुनाव करना चाहिए ।
फार्म-प्रबंध के सिद्धान्तों का ज्ञान कृषकों को फार्म पर विभिन्न कृषि कार्यों को करने के सम्बन्ध में निर्णय लेने में सहायता करता है ।
उदाहरणतया , फार्म पर विभिन्न फसलों के अर्न्तगत कितना क्षेत्रफल लेना चाहिए ?
विभिन्न फसलों को किस अनुपात में फार्म पर लेना चाहिए ?
फार्म पर कौन-कौन से उद्यम अथवा फसलों का चुनाव करना चाहिये ?
विभिन्न खेतों पर प्रति हैक्टर क्षेत्र में कितनी मात्रा में उर्वरक डालना चाहिये ?
उत्पादन के विभिन्न साधनों को किस अनुपात में प्रतिस्थापित करना चाहिए ? आदि ।
कुल-उत्पाद: उत्पादन साधनों की विभिन्न मात्राओं का प्रयोग करने से जो उत्पाद की मात्रा प्राप्‍त होती है , उसे कुल उत्पाद कहते हैं ।
उत्पादन-साधन की विभिन्न मात्राओं के उपयोग से प्राप्‍त कुल उत्पादन की मात्रा भी भिन्न होती है ।
औसत उत्पाद: औसत उत्पाद से तात्पर्य उत्पादन-साधन की औसत उत्पादकता से है ।
औसत उत्पाद , कुल उत्पाद एवं प्रयुक्‍त उत्पादन- साधन की मात्रा का अनुपात होता है ।
उत्पादन साधन की विभिन्न मात्राओं के प्रयोग से प्राप्‍त होने वाले कुल उत्पाद की मात्रा में उत्पादन-साधन की मात्रा का भाग देने पर प्राप्‍त प्रतिफल औसत उत्पाद कहलाता है ।
उदाहरणार्थ यदि भूमि के एक इकाई क्षेत्र में 20 किलोग्राम नत्रजन उर्वरक के उपयोग से 8 क्‍विण्टल कुल उत्पाद प्राप्‍त होता है तो प्रति किलोग्राम नवत्रजन उर्वरक से औसत उत्पाद ( 8÷20 ) = 0.40 क्‍विण्टल प्राप्‍त होता है ।
सीमान्त उत्पाद की मात्रा में वृद्धि होने पर औसत उत्पाद में वृद्धि होती है ।
सीमान्त उत्पाद वक्र रेखा ( A से G बिन्दु तक ) के औसत उत्पाद वक्र रेखा से ऊपर होने की अवस्था में औसत उत्पाद वक्र-रेखा ऊपर की ओर बढ़ती जाती है ।
अर्थात जब तक सीमान्त उत्पाद औसत उत्पाद से अधिक होता है औसत उत्पाद बढ़ता रहता है ।
सीमान्त उत्पाद के औसत उत्पाद से कम होने अथवा सीमान्त उत्पाद वक्र-रेखा के औसत उत्पाद वक्र-रेखा के नीचे आने पर ( G से I एवं उसके आगे तक ) औसत उत्पाद कम होता है ।
अर्थात जब तक सीमान्त उत्पाद की मात्रा औसत उत्पाद की मात्रा से कम होती है , औसत उत्पाद कम होता जाता है ।
क्षेत्र 1 : उत्पादन फलन का प्रथम क्षेत्र उत्पादन के प्रारम्भ बिन्दु से उस बिन्दु तक होता है , जहां पर सीमान्त उत्पाद वक्र-रेखा , औसत उत्पाद वक्र-रेखा को काटती है ( A से H उत्पाद-साधन के प्रयोग स्तर या 6 इकाई तक ) ।
इस क्षेत्र में औसत-उत्पाद की मात्रा में निरन्तर वृद्धि होती रहती है ।
सीमान्त उत्पाद वक्र-रेखा , औसत उत्पाद वक्र-रेखा से ऊपर होती है ।
जिस स्थान पर सीमान्त उत्पाद , औसत उत्पाद की मात्रा के बराबर होता है , वह बिन्दु इस क्षेत्र का अन्तिम बिन्दु होता है ।
उत्पादन-फलन का यह क्षेत्र विवेकशून्य क्षेत्र कहलाता है , क्योंकि इस क्षेत्र में उत्पादन करने पर उत्पादन साधन की मात्रा के बढ़ाने से प्राप्‍त लाभ की मात्रा भी बढ़ती जाती है ।
कृषक का उत्पादन करने का उद्देश्य लाभ कमाना ही नहीं होता , बल्कि लाभ की अधिकतम राशि प्राप्‍त करना होता है ।
इस क्षेत्र में औसत उत्पाद एवं सीमान्त उत्पाद की मात्रा में निरन्तर वृद्धि होती है जिसके कारण उत्पादन साधन की प्रत्येक अतिरिक्‍त इकाई पहले से अधिक लाभ प्रदान करती है ।
अतः इस क्षेत्र में उत्पादन करने का निर्णय लेना उचित नहीं होता है ।
कृषकों के पास उत्पादन के लिए भूमि, पशु आदि स्थिर साधन एवं श्रम , पूँजी , बीज , खाद , उर्वरक , कीटनाशी दवाइयाँ , सिंचाई , चारा , दाना आदि परिवर्तनशील साधन होते हैं ।
ह्रासमान प्रतिफल का सिद्धान्त मुख्यतया उस समय प्रदर्शित होता है जब कृषक भूमि के एक इकाई क्षेत्र या एक पशु से अधिकतम लाभ प्राप्‍त करना चाहते हैं ।
उत्पाद की अधिक मात्रा की प्राप्‍ति के लिए वे परिवर्तनशील साधनों के प्रयोग की मात्रा में निरन्तर वृद्धि करते हैं, लेकिन प्रकृति की देन के कारण जैसे-जैसे परिवर्तनशील साधन की मात्रा में प्रति इकाई भूमि के क्षेत्र अथवा प्रति पशु वृद्धि की जाती है तो कुल उत्पाद की मात्रा में वृद्धि होती है किन्तु उत्पादन में वृद्धि की मात्रा क्रमशः पहले उत्पादन वृद्धि की मात्रा से निरन्तर कम होती जाती है ।
दूसरे शब्दों में , परिवर्तनशील साधनों की विभिन्न इकाइयों में जो उत्पादन-वृद्धि ह्रासमान दर से होती है ।
इसे ह्रासमान प्रतिफल का सिद्धान्त कहते हैं ।
यदि गेहूँ की कीमत 75 रु० प्रति क्‍विण्टल एवं नत्रजन उर्वरक की कीमत 2 रु० प्रति किलोग्राम हो तो 50 किलोग्राम नत्रजन उर्वरक का उपयोग ही कृषक के लिए सबसे अधिक लाभकर होता है ।
नत्रजन उर्वरक का 60 किलोग्राम तक उपयोग करने से अतिरिक्‍त लागत 20 रु० आती है जबकि अतिरिक्त आय 1875 रु० की ही प्राप्‍त होती है ।
इससे प्राप्‍त कुल लाभ की राशि में 125 रु० की कमी होती है ।
उर्वरक की कीमत 175 रु० प्रति किलोग्राम तथा गेहूँ की कीमत 100 रु० प्रति क्‍विन्टल होने पर 60 किलोग्राम नत्रजन उर्वरक का उपयोग कृषक के लिए सबसे अधिक लाभकर होता है ।
इस प्रकार उत्पादन-साधन व उत्पाद की कीमतों में परिवर्तन की अवस्था में उत्पादन साधन का अधिकतम लाभकारी स्तर ज्ञात किया जाता है ।
उत्पादन साधनों का अधिकतम लाभकारी स्तर विभिन्न कीमतों की अवस्था में विभिन्न होता है ।
उर्वरक की कीमत 200 रु प्रति किलोग्राम व गेहूँ की कीमत 100 रु प्रति क्‍विन्टल होने की अवस्था में 60 किलोग्राम उर्वरक का उपयोग अधिकतम लाभ प्रदान करने वाला स्तर है क्योंकि इस स्तर पर अतिरिक्त उत्पाद एवं अतिरिक्त उत्पादन-साधन की मात्रा का अनुपात 0.025 है जबकि उनकी कीमतों का विलोम अनुपात 0.020 है ।
चूंकि यह अनुपात कीमतों के विलोम अनुपात से अधिक है तथा इसके बाद यह कम होता जाता है, अतः इन कीमतों के स्तर पर 60 किलोग्राम नत्रजन उर्वरक का उपयोग कृषक के लिए अनुकूलतम लाभ की राशि प्रदान करने वाला स्तर है ।
इसी उत्पादन-फलन में उर्वरक की कीमत 175 रु० प्रति किलोग्राम व गेहूँ की कीमत 100 रु० प्रति क्विण्टल तथा उर्वरक की कीमत 175 रु० प्रति किलोग्राम व गेहूँ की कीमत 75 रु० प्रति क्‍विण्टल होने की दोनों ही अवस्थाओं में 60 कि०ग्रा० नत्रजन उर्वरक के उपयोग-स्तर तक अतिरिक्त उत्पाद व अतिरिक्त उत्पादन साधन का अनुपात उनकी प्रति इकाई कीमतों के विलोम अनुपात से अधिक है ।
समोत्पत्ति-वक्र की भी सामान्य विशेषताएं वे ही हैं जो उदासीनता-वक्र की होती हैं, जैसे-दो समोत्पत्ति-वक्र एक-दूसरे को नहीं काटते हैं तथा समोत्पत्ति-वक्र दांयी ओर नीचे की तरफ झुकता है ।
समोत्पत्ति-वक्र का नीचे की ओर ढाल एक साधन के लिये दूसरे साधन को प्रतिस्थापित करने की क्षमता पर निर्भर करता है ।
किसी वस्तु की निश्‍चित मात्रा का उत्पादन करने के लिये साधनों का जो संयोग आवश्यक होता है , वह एक साधन की मात्राओं को दूसरे साधन की मात्राओं से प्रति-स्थापित करके परिवर्तित किया जा सकता है ।
समोत्पत्ति-वक्र का ढलान सीमान्त उत्पत्ति की मात्राओं का अनुपात ( MPX1/MPX2 ) होता है ।
सम सीमान्‍त प्रतिफल के सिद्धान्त का नियम- अवसर लागत के सिद्धान्त के अनुसार फार्म पर अधिकतम लाभ की प्राप्‍ति के लिए सीमित साधनों की प्रत्येक इकाई का विभिन्न उद्यमों/फसलों में इस प्रकार उपयोग किया जाना चाहिये कि उत्पादन साधन की प्रत्येक इकाई से अधिकतम सीमान्त आय प्राप्‍त हो सके ।
कृषकों को अधिकतम लाभ , सीमान्त-आय के ज्ञान के आधार पर निर्णय लेने से प्राप्‍त होता है ।
राम-सीमान्त-प्रतिफल के सिद्धान्त के अनुसार निर्णय लेने के लिये कृषकों को निम्‍न आंकड़ों की आवश्यकता होती है ।
स्थिर या बंधी लागत-फार्म पर होने वाली वह सभी लागत, जो उद्यमों के उत्पादन की मात्रा में किसी निश्‍चित योजनकाल में परिवर्तन नहीं लाती है, स्थिर लागत कहलाती है ।
स्थिर लागत का उद्यम के उत्पादन की मात्रा से सम्बन्ध नहीं होता है ।
अधिक उत्पादन होने या उत्पादन न करने या उत्पादन कम होने की सभी स्थितियों में स्थिर लागत समान रहती है ।
भूमि का लगान , प्राप्‍त ऋण का ब्याज , मशीनों का मूल्य-ह्रास , कर , फसल बीमा की किश्त की राशि , बिजली के मीटर का किराया आदि फार्म पर स्थिर लागत कहलाती है ।
यदि फार्म से प्राप्‍त कुल आय, कुल लागत से अधिक है, तो कृषक को उस समय तक कृषि करते रहना चाहिये जब तक कि फार्म से प्राप्‍त अतिरिक्त आय की राशि अतिरिक्त लागत की राशि से अधिक होती है ।
इस नियम के आधार पर निर्णय लेने से कृषकों को प्राप्‍त होने वाले लाभ की राशि में निरन्तर वृद्धि होती है ।
फार्म-प्रबन्ध का यह सिद्धान्त फार्म पर विभिन्न उद्यमों, खाद्यान्न, दालों, कपास, गन्ना, तिलहन, पशु-पालन, कुक्‍कुट-पालन , फल एवं सब्जी की फसलों के संयोग ज्ञात करने एवं विभिन्न उद्यमों के मध्य पाए जाने वाले सम्बन्धों का विश्‍लेषण करता है ।
इस सिद्धान्त का उद्देश्य कृषकों द्वारा फार्म पर लिए जाने वाले विभिन्न उद्यमों से अधिकतम लाभ की राशि प्राप्‍त करना है ।
उद्यमों के संयोग का सिद्धान्त - विभिन्न उद्यमों को फार्म पर किस अनुपात में मिलाया जाए, समस्या का समाधान प्रस्तुत करता है, ताकि फार्म पर उपलब्ध उत्पादन साधनों से अधिकतम लाभ प्राप्‍त हो सके ।
असम्बद्ध/स्वतन्त्र उद्यम- असम्बद्ध उद्यम वे हैं जिनमें आपस में कोई सम्बन्ध नहीं होता है ।
एक उद्यम के स्तर में वृद्धि करने से दूसरे उद्यम के स्तर पर कोई प्रभाव नहीं आता है ।
अर्थात दोनों उद्यम एक-दूसरे उद्यम से न तो उत्पादन साधनों के लिए स्पर्धा रखते हैं और न ही वे एक-दूसरे उद्यम की उत्पादन वृद्धि में सहायक होते हैं ।
जब विभिन्न उद्यमों में कोई सम्बन्ध नहीं होता है तो दोनों उद्यमों को पृथक रूप से फार्म पर उत्पन्न करने का निर्णय लेना चाहिये ।
जैसे - खरीफ के मौसम में बाजरा एवं रबी के मौसम में गेहूँ ।
उपर्युक्त उत्पादों में असम्बद्धता की स्थिति तब पायी जाती है , जब फार्म पर उपलब्ध उत्पादन साधन असीमित मात्रा में होते हैं ।
सहायक या पूरक ( Complementary ) उद्यम-पूरक उद्यम वे होते हैं जो दूसरे उद्यम की उत्पादन वृद्धि में सहायक होते हैं, अर्थात जब एक उद्यम की उत्पादन वृद्धि के लिये प्रयास किये जाते हैं, तो दूसरे उद्यम का उत्पादन स्वतः ही बढ़ जाता है ।
जैसे फलीदार फसलें ( बरसीम , मटर आदि ) एवं खाद्यान्न वाली फसलें ।
फलीदार फसलों की उत्पादन-वृद्धि के लिये किये गये प्रयासों से उस भूमि पर अगले मौसम में बोयी जाने वाली खाद्यान्न फसल का उत्पादन भूमि में नत्रजन की अधिक मात्रा में पूर्ति के कारण स्वत: ही बैठ जाता है ।
कृषि भारत की अर्थव्यवस्था की रीढ़ मानी जाती है ।
विभिन्न पंचवर्षीय योजनाओं द्वारा चलाए जा रहे विभिन्न कार्यक्रमों एवं प्रयासों से कृषि को राष्ट्रीय अर्थव्यवस्था में गरिमापूर्ण दर्जा मिला है ।
कृषि क्षेत्रों में लगभग 64% श्रमिकों को रोज़गार मिला हुआ है ।
1950-51 में कुल घरेलू उत्पाद में कृषि का हिस्सा 59.2% था जो घटकर 1982-83 में 36.4% और 1990-91 में 34.9% तथा 2001-2002 में 25% रह गया ।
यह 2006-07 की अवधि के दौरान औसत आधार पर घटकर 18.5% रह गया ।
दसवीं योजना ( 2002-2007 ) के दौरान समग्र सकल घरेलू उत्पाद की औसत वार्षिक वृद्धि पद 7.6% थी जबकि इस दौरान कृषि तथा सम्बद्ध क्षेत्र की वार्षिक वृद्धि दर 2.3% रही ।
2001-02 से प्रारंभ हुई नव सहस्त्राब्दी के प्रथम 6 वर्षों में 3.0% की वार्षिक सामान्य औसत वृद्धि दर 2003-04 में 10% और 2005-06 में 6% की रही ।
देश की राष्ट्रीय आय का लगभग 28% कृषि से प्राप्त होता है ।
लगभग 70% जनसंख्या अपनी आजीविका के लिए कृषि पर निर्भर है ।
देश से होने वाले निर्यातों का बड़ा हिस्सा भी कृषि से ही आता है ।
ग़ैर कृषि-क्षेत्रों में बड़ी मात्रा में उपभोक्ता वस्तुएं एवं बहुतायत उद्योगों को कच्चा माल इसी क्षेत्र द्वारा भेजा जाता है ।
कृषि खेती और वानिकी के माध्यम से खाद्य और अन्य सामान के उत्पादन से सम्बन्धित व्यवसाय है ।
इसने सभ्यताओं के उदय और विकास में महत्त्वपूर्ण भूमिका निभाई ।
डॉक्टर नॉरमन बोरलॉग, जिन्हें भारत में ` हरितक्रांति ` का जनक माना जाता है, ने देश को खाद्यान्न सम्पन्न बनाने के लिए कई योजनाएँ चलाई थीं ।
खेती में पशुपालन, जंतु पालन का भी योगदान है ।
पौधों को उगाने तथा खाद्यान्न जुटाने के लिए इस व्यवसाय की विकास हुआ ।
बागबानी भी कृषि का ही एक रूप है ।
तकनीकों और जानकारियों की बहुत सी श्रेणियाँ कृषि के अर्न्तगत आती हैं , इसमें वे तरीके शामिल हैं जिनसे पौधे उगाने के लिए उपयुक्त भूमि का विस्तार किया जाता है , इसके लिए पानी के चैनल खोदे जाते हैं और सिंचाई के अन्य रूपों का उपयोग किया जाता है ।
कृषि योग्य भूमि पर फ़सलों को उगाना और चरागाहों और पर पशुधन को गडरियों के द्वारा चराया जाना मुख्यतः कृषि से सम्बन्धित कार्य हैं ।
कृषि के भिन्न रूपों की पहचान करना व उनका विकास करना पिछली शताब्दी में विचार के मुख्य मुद्दे बन गए थे ।
भारत में पाँचवें दशक के शुरुआती वर्षों में अनाज की प्रति व्यक्ति दैनिक उपलब्धता 395 ग्राम थी, जो 1990-91 में बढ़कर 468 ग्राम, 1996-97 में 528.77 ग्राम, 1999-2000 में 467 ग्राम, 2000-01 में 455 ग्राम, 2001-02 में 416 ग्राम, 2002-03 में 494 ग्राम और 2003-04 में 436 ग्राम तक पहुँच गई ।
वर्ष 2005-06 में यह उपलब्धता प्रति व्यक्ति प्रतिदिन 412 ग्राम हो गई ।
विश्व में सबसे अधिक क्षेत्रों में दलहनी खेती करने वाला देश भी भारत ही है ।
इसके बावजूद प्रति व्यक्ति दाल की दैनिक उपलब्धता संतोषजनक नहीं रही है ।
इसमें सामान्यत: प्रति वर्ष गिरावट दर्ज की गई है ।
वर्ष 1951 में दाल की प्रति व्यक्ति दैनिक उपलब्धता 60.7 ग्राम थी, वहीं यह 1961 में 69.0 ग्राम, 1971 में 51.2 ग्राम, 1981 में 37.5 ग्राम, 1991 में 41.6 ग्राम और 2001 में 30.0 ग्राम हो गई ।
भारत में ही सर्वप्रथम कपास का संकर बीज तैयार किया गया है ।
विभिन्न कृषि क्षेत्रों में आधुनिकतम एवं उपयुक्त प्रौद्योगिकी का विकास करने में भी भारतीय वैज्ञानिकों ने सफलता अर्जित की है ।
फसल-चक्र विविधतापूर्ण हो गया है ।
हरित क्रान्ति शुरू होने के बाद के समय में 1967-68 से 2005-06 तक कृषि उत्पादन की वार्षिक वृद्धि दर लगभग 2.45% रही ।
1964-65 के खाद्यान्न उत्पादन 890 लाख टन से बढ़कर 1999-2000 में 2098 लाख टन, 2000-01 में 1968 लाख टन, 2001-02 में 2119 लाख टन, 2002-03 में 1748 लाख टन, 2003-04 में 2132 लाख टन, 2004-05 में 1984 लाख टन और 2005-06 में 2086 लाख टन हो गया जबकि 2006-07 के दौरान 2173 लाख खाद्यान्न उत्पादन संभावित है ।
फसल-चक्र में परिवर्तन के परिणामस्वरूप सूरजमुखी, सोयाबीन तथा गर्मियों में होने वाली मूँगफली जैसी गैर परम्परागत फसलों का महत्त्व बढ़ता जा रहा है ।
1970-71 में कृषि उत्पादन सूचकांक 85.9 था ।
यह सूचकांक 1980-81 के सूचकांक 102.1 और 1990-91 के सूचकांक 148.4 से बढ़कर 2001-2002 में 178.8, 2002-03 में 150.4, 2003-04 में 182.8, 2004-05 में 177.3 और 2005-06 में यह सूचकांक 191.6 हो गया जबकि 2006-07 में यह सूचकांक 197.1 संभावित है ।
इसका मुख्य कारण चावल, गेहूँ, दाल, तिलहन, गन्ना तथा अन्य नकदी फसलों की पैदावार में वृद्धि रही है ।
भारत में मुख्य रूप से तीन फसलें बोई जाती हैं - यथा खरीफ , रबी एवं गर्मी ( ज़ायद ) ।
खरीफ की फसल में मुख्य रूप से मक्का , ज्वार , बाजरा , धान , मूँगफली , सोयाबीन , अरहर आदि हैं ।
रबी की मुख्य फसलों में गेहूँ , जौ , चना , मटर , सरसों , तोरिया आदि है ।
गर्मी की फसलों में मुख्य रूप से सब्ज़ियाँ ही बोई जाती है ।
देश के कुल भौगोलिक क्षेत्र का 3287.3 लाख हेक्टेयर का 93.1% खेती के प्रयोग में लिया जाता है ।
कृषि एक ऐसा व्यवसाय है जिसमें उत्पादन के बहुत से कारक हैं जिन पर कृषक या वैज्ञानिकों का कोई वश नहीं चलता है ।
इस तरह के कारकों में जलवायु सबसे महत्त्वपूर्ण कारक है ।
विभिन्न स्थानों पर सामान्य मौसम-चक्र के अतिरिक्त भी कब मौसम कैसा हो जाएगा , कोई पता नहीं ।
इसके अलावा फसलें जलवायु के अनुसार बदली जाती हैं , न कि फसल के अनुसार जलवायु ।
अतएव किसी स्थान पर कौन-सी फ़सल बोई जाय , यह वहाँ की जलवायु , मृदा , ऊँचाई , वर्षा आदि पर निर्भर करता है ।
आज भारत में कृषि वैज्ञानिकों को अनेक सुअवसर उपलब्ध हैं ।
उन्हें प्रयोगशालाएँ तथा शोध आदि के लिए भी समस्त सुविधाएँ मुहैया कराई गयी हैं , जिससे देश को खाद्यान्न सम्पन्न बनाया जा सके ।
कृषि वैज्ञानिकों के उत्साहवर्धन और उनके सम्मान के लिए उन्हें ` बोरलॉग पुरस्कार ` भी प्रदान किया जाता है ।
भारतीय कृषि की प्रमुख विशेषतायें इस प्रकार हैं ।
भारतीय कृषि का अधिकांश भाग सिचाई के लिए मानसून पर निर्भर करता है ।
भारतीय कृषि की महत्त्वपूर्ण विशेषता जोत इकाइयों की अधिकता एवं उनके आकार का कम होना है ।
भारतीय कृषि में जोत के अन्तर्गत कुल क्षेत्रफल खण्डों में विभक्त है तथा सभी खण्ड दूरी पर स्थित हैं ।
भूमि पर प्रत्यक्ष एवं परोक्ष रूप से जनसंख्या का अधिक भार है ।
कृषि उत्पादन मुख्यतया प्रकृति पर निर्भर रहता है ।
भारतीय कृषक ग़रीबी के कारण खेती में पूँजी निवेश कम करता है ।
खाद्यान्न उत्पादन को प्राथमिकता दी जाती है ।
कृषि जीविकोपार्जन का साधन मानी जाती हैं ।
भारतीय कृषि में अधिकांश कृषि कार्य पशुओं पर निर्भर करता है ।
भारत में भूमि उपयोग में विविधता देखने को मिलती है ।
देश के कुल भौगोलिक क्षेत्रफल 3287.3 लाख हेक्टेयर में से 1950-51 में 404.8 लाख हेक्टेयर भूमि पर वन थे ।
1998-99 में यह क्षेत्र बढ़कर 689.7 लाख हेक्टेयर और 2000-01 में 694-07 लाख हेक्टेयर हो गया ।
इसी अवधि में बुआई वाली भूमि 1,187.5 लाख हेक्टेयर से बढ़कर क्रमश: 1,426 लाख हेक्टेयर और 1,411.01 लाख हेक्टेयर हो गई ।
फसलों के प्रकार की दृष्टि से अगर देखा जाये तो कृषि वाले कुल क्षेत्रों में गैर-खाद्यान्न की अपेक्षा खाद्यान्न की कृषि अधिक होती रही है, किन्तु खाद्यान्न की कृषि जो 1950-51 में 76.7% भूमि पर हो रही थी , वह 1998-99 के दौरान घटकर 65.6% रह गई ।
कृषि गणना के अनुसार बड़ी जोत ( 10 हेक्टेयर और इससे अधिक ) के अंतर्गत आने वाला क्षेत्र 1985-86 में 20.1% की अपेक्षा 1990-91 में घटकर 17.3% रह गया है ।
इसी प्रकार सीमांत जोत ( 1 हेक्टेयर से कम की जोत ) के अंतर्गत आने वाला क्षेत्र 1985-86 में 13.4% से बढ़कर 1990-91 में 15% हो गया है ।
भारतीय कृषि अनेक विविधताओं से युक्त है ।
जलवायविक भिन्नता , मिट्टी की उर्वरता , परिवर्तनशील मौसम , खेती करने के ढंग आदि से भारतीय कृषि प्रभावित है ।
उत्पादन की मात्रा तथा कृषि ढंग के आधार पर भारत की कृषि को शुद्ध और संकर कृषि के रूप में वर्गीकृत किया जा सकता है ।
शुद्ध कृषि मूलत: परंपरागत प्रकार की कृषि है जिसके द्वारा कृषकों की केवल मूलभूत आवश्यकताओं की पूर्ति हो पाती है ।
सस्य विज्ञान: - सस्य विज्ञान ( Agronomy ) कृषि की वह शाखा है , जिसके अन्तर्गत फसल उत्पादन तथा भूमि प्रबन्ध के सिद्धान्तों और कृषि क्रियाओं का अध्ययन किया जाता है ।
फसलों का महत्त्व- पृथ्वी पर रहने वाले सभी जीव-जन्तुओं की जीवन परोक्ष या प्रत्यक्ष रूप से वनस्पतियों पर निर्भर करता है ।
वनस्पति से जीव-जन्तुओं को भोजन तथा आक्सीजन के अलावा जनसंख्या हेतु वस्‍त्र , आवास एवं दवाओं आदि की पूर्ति भी की जाती है ।
एक वर्षी- ये फसलें अपना जीवन चक्र एक वर्ष अथवा इससे कम समय में पूरा करती है, जैसे – धान , गेहूँ , जौ , चना , सोयाबीन आदि ।
द्विवर्षी- ऐसे पौधों में पहले वर्ष वानस्पतिक वृद्धि होती है और दूसरे वर्ष उनमें फूल तथा बीज बनते हैं ।
यानी वे अपना जीवन चक्र दो वर्षों में पूरा करते हैं ।
बहुवर्षी- ऐसे पौधे अनेक वर्षों तक जीवित रहते हैं ।
परन्तु इनके जीवन चक्र में प्रतिवर्ष या एक वर्ष के अन्तराल पर फूल और फल आते हैं और जीवन चक्र पूरा हो जाता है ।
जैसे - लूसर्न , नेपियर घास ।
ऋतुओं के आधार पर वर्गीकरण ।
ख़रीफ़ - इन फ़सलों को बोते समय अधिक तापमान एवं आर्द्रता तथा पकते समय शुष्क वातावरण की आवश्यकता होती है ।
उत्तर भारत में इनको जून - जुलाई में बोते हैं ।
धान , मक्‍का , ज्वार , बाजरा , मूँग , मूँगफली , गन्‍ना आदि इस ऋतु की प्रमुख फसलें हैं ।
खरीफ की फसलें C3 श्रेणी में आती हैं ।
इस श्रेणी के पौधे में जल उपयोग क्षमता और प्रकाश संश्लेषण पर दोनों ही अधिक होती है जबकि प्रकाश-श्वसन दर कम होती है ।
रबी - इन फसलों को बोआई के सयम कम तापमान तथा पकते समय शुष्क और गर्म वातावरण की आवश्यकता होती है ।
ये फसलें सामान्यत: अक्टूबर-नवम्बर के महीनों में बोई जाती हैं ।
गेहूँ , जौ , चना , मसूर , सरसों , बरसीम आदि इस वर्ग की प्रमुख फसलें हैं ।
रबी फसलें , C4 श्रेणी में आती हैं ।
इस श्रेणी के पौधे की विशेषता है कि इनमें जल उपयोग क्षमता एवं प्रकाश-संश्लेषण दर दोनों ही कम होती हैं ।
इस प्रकार , इन पौधों में दिन के प्रकाश में भी श्वसन एवं प्रकाश-संश्लेषण की क्रिया संपन्न होती है ।
ज़ायद - इस वर्ग की फ़सलों में तेज़ गर्मी और शुष्क हवाएं सहन करने की अच्छी क्षमता होती है ।
उत्तर भारत में ये फसलें मुख्यत: मार्च - अप्रैल में बोई जाती हैं ।
तरबूज़ , ककड़ी , खीरा आदि इस वर्ग की प्रमुख फसलें हैं ।
भारत का कुल क्षेत्रफल 32.8 करोड़ हेक्टेयर है , जिसके 92.2 प्रतिशत के भूमि उपयोग सम्बन्धी आंकड़े उपलब्ध हैं ।
वर्तमान में देश में शुद्ध बोया गया क्षेत्र 16.2 करोड़ हेक्टेयर है ।
इस प्रकार कुल क्षेत्रफल का लगभग 51 प्रतिशत भाग कृषि के अन्तर्गत आता है , जबकि लगभग 4 प्रतिशत भूमि पर चरागाह, 21 प्रतिशत भूमि पर वन तथा 24 प्रतिशत भूमि बंजर अथवा बिना किसी उपयोग की है ।
24 प्रतिशत बंजर भूमि में 5 प्रतिशत परती भूमि भी शामिल है , जिसमें प्रति वर्ष फसलें न बोकर तीसरे या पांचवे वर्ष बोयी जाती है, जिससे भूमि की उर्वरता संचित हो सके ।
इस शुद्ध बोये गये 52 प्रतिशत भू-भाग के मात्र 28 प्रतिशत भाग अर्थात् 4.5 करोड़ हेक्टेयर भूमि पर ही सिंचाई की पर्याप्त सुविधा उपलब्ध है , जबकि देश का समस्त सिंचित क्षेत्र 8 करोड़ हेक्टेयर है ।
इस प्रकार कुल कृषि भूमि के लगभग 72 प्रतिशत भाग पर की जाने वाली कृषि वर्षा पर ही निर्भर करती है और कुल सिंचित क्षेत्रफल के आधे से अधिक भाग पर सिंचाई के छोटे साधनों , कुओं , तालाबों , झीलों , जलाशयों , बाँधों , नलकूपों , मिट्टी के कच्‍चे बाँधों , नलों तथा जल स्रोतों द्वारा सिंचाई की जाती है ।
शेष भाग की सिंचाई बड़े साधनों यथा - नहरों , नालियों आदि के माध्यम से की जाती है ।
भारत मसालों का देश है ।
प्राचीन काल से ही भारत मसालों का व्यापार विदेशों में करता रहा है जिसका साक्षी इतिहास है ।
यद्यपि मसाले सदियों से ही भारतीय कृषि में महत्वपूर्ण भूमिका निभाते रहे हैं किन्तु मध्य काल में इनका महत्त्व अत्यधिक बढ़ा जिससे फ्रान्सीसी , पुर्तगाली तथा अंग्रेज व्यापारी इस देश को ओर आकर्षित हुए ।
इन व्यापारियों की सफल ऐतिहासिक भूमिका के फलस्वरूप यह देश 300 वर्षों तक गुलामी के शिकंजे में जकड़ा रहा ।
स्वतंत्रता प्राप्ति के पश्‍चात खाद्यानों की बढ़ती हुई कमी ने सरकार तथा कृषि विभाग का ध्यान इस महत्वपूर्ण कृषि उत्पाद की तरफ जाने ही नहीं दिया ।
परिणामस्वरूप मसालों की प्रति इकाई उपज तथा उत्पादकता में कोई वृद्धि नहीं हो पायी क्योंकि मसालों की खेती जैसे तैसे परम्परागत ढंग से की जाती थी ।
परन्तु पच्चीस वर्षों के सघन अनुसंधान के बाद विभिन्न मसालों की अधिक उपज देने वाली किस्मों के विकास के साथ-साथ खेती कि वैज्ञानिक तकनीक विकसित की गई है ।
जिनका समेकित लेखा जोखा इस पुस्तक की विषय-वस्तु है जिसे अपनाकर किसान अधिक उपज के साथ-साथ अधिक शुद्ध लाभ भी प्राप्त कर सकते हैं ।
भारत मसालों का देश है ।
प्राचीन काल में यहां के मसालों के नाम पर दुनिया के अन्य देशों के लोग लालच से लार टपकाने लगते थे ।
मसालों की चाहत ने ही वास्कोडिगामा को लाख बाधाओं को सह कर भारत आने के लिए विवश किया था ।
भारत दुनिया का सबसे बड़ा मसाला उत्पादक , उपभोक्‍ता और निर्यातकर्ता देश है ।
विश्‍व में सत्तर प्रकार की मसाला फसलें उगायी जाती हैं, परन्तु भारत की शस्य श्यामला धरती पर मसालों की विविध फसलें जैसे काली मिर्च , लाल मिर्च , बड़ी इलायची , छोटी इलायची , लौंग , दालचीनी , हल्दी , अदरक , धनिया , सौंफ , मेथी , मंगरैल , अजवाइन , जावित्रि , जायफल , जीरा , सोवा , केसर तथा लहसुन बड़े पैमाने पर उगाये जाते हैं, जिनका वर्गीकरण कई आधार पर किया गया है ।
वार्षिक मसाले: इस श्रेणी की मसाला-फसलों का जीवन चक्र एक मौसम या एक वर्ष में पूरा हो जाता है ।
अर्थात इन फसलों को प्रत्येक वर्ष किसी खास मौसम में लगाया जाता है ।
जैसे - हल्दी , अदरक , धनिया , मेथी , सौंफ , अजवायन , मंगरैल , लहसुन तथा लाल मिर्च ।
बहुवार्षिक मसाले: इस वर्ग की मसाला-फसलों को एक बार लगाने के बाद वर्षों तक इनसे मसालों की प्राप्ति होती रहती है, इसलिए इन्हें बहुवार्षिक मसाले कहते हैं जैसे - काली मिर्च , दालचीनी , लौंग , जायफल , जावित्रि , छोटी इलायची तथा बड़ी इलायची इत्यादि ।
प्राचीन काल से ही भारतवासी मसालों का इस्तेमाल भोजन को लुभावना रुचिकर , सरस, चटपटा तथा सुगन्धित करने में करते हैं ।
कोई भी भारतीय पकवान बिना मसालों के बन ही नहीं पाता है और बन भी गया तो उसका स्वाद तथा रंग फीका हो जाता है ।
अतः मसाले भारतीय शाकाहारी तथा मांसाहारी भोजन को आकर्षक रंग , लुभावना स्वाद तथा मनभावन सुगन्ध प्रदान करते हैं ।
यही कारण है कि भारतीय भोजन अपने जायकेदार स्वाद , सुगन्ध तथा रंग के कारण विश्‍व के किसी भी देश के निवासी के मन को जीत लेता है ।
बिना मसालों वाला भोजन मिट्‍टी के सदृश है ।
भारत में मसालों का इस्तेमाल प्रधानता के साथ शुभ तथा मांगलिक अवसरों पर किया जाता है ।
देवी-देवताओं की पूजा-अर्चना में मसाले जैसे लौंग तथा हल्दी की विशेष अहमियत है ।
मां शीतला की पूजा में औरतें लौंग तथा बड़ी इलायची को पीस कर जल में मिला कर चढ़ाती हैं ।
शादी के शुभ अवसर पर वर-वधू को हल्दी का उबटन लगाया जाता है जिससे शरीर स्वच्छ, कोमल, सुन्दर तथा आकर्षक हो जाये ।
अभी भी गांवों में वर-वधू को हल्दी के पाउडर में रंगा वस्‍त्र ही शादी के अवसर पर पहनाया जाता है , परन्तु अब धीरे-धीरे आधुनिक परिवेश में इन रस्म-रिवाजों की प्रधानता धूमिल पड़ती जा रही है ।
चिकित्सा पद्धति चाहे आयुर्वेदिक हो या एलोपैथिक या होमियोपैथिक , सभी में मसाले हजारों मर्ज की अचूक औषधि है ।
ग्रामीण क्षेत्रों में आज भी तरह-तरह के रोगों को दूर करने हेतु मसालों का ही इस्तेमाल किया जाता है ।
हमारे पूर्वजों ने भोजन सामग्रियों में मसालों जैसे काली मिर्च तथा हल्दी का इस्तेमाल इसलिए अनिवार्य किया होगा, क्योंकि काली मिर्च में रोग रोधिता का प्रबल गुण विद्यमान है तथा हल्दी कैन्सर रोधी होती है ।
मसालों के इस्तेमाल से भोज्य पदार्थों को परिरक्षित किया जाता है ।
चटनी, अचार जैसे खाद्य पदार्थ मसालों के बल पर ही लम्बी अवधि तक परिरक्षित रहते हैं तथा नष्ट नहीं होते ।
क्योंकि मसालों में कीटाणुओं को नष्ट करने की अपार क्षमता विद्यमान होती है ।
मसालों का इतिहास ग्रीस और रोम के जन्म से भी पुराना है ।
जहाजों द्वारा परफ्‍यूम्स और कपड़े के साथ ही साथ भारतीय मसाले भी मेसोपोटामिया, अरब और मिस्र देशों में लाये जाते थे ।
भारतीय मसालों की लालच ने ही बहुत से समुद्री यात्रियों को भारत के समुद्री किनारे पर खड़ा किया था ।
शताब्दी शुरुआत के पूर्व से ही ग्रीक सौदागर दक्षिणी भारत के बाजारों में एकत्र होते थे और अन्य महत्वपूर्ण चीजों के साथ ही साथ मसाले अवश्य खरीदते थे ।
भारतीय मसाले वास्कोडिगामा काल में जितने बहुमूल्य थे , यह विक्रय मूल्य का क्रम सदियों बाद तक चला क्योंकि यूरोप के अपर्याप्त अन्न ( भोजन ) आपूर्ति के वर्धन में वे मसाले सहायक थे ।
उस मध्य काल में एक पौण्ड जावित्रि मसाला तीन भेड़े अथवा आधी गाय के दाम के बराबर था ।
वास्कोडिगामा की सामुद्रिक यात्रा ने अन्तर्राष्ट्रीय मसाले व्यापार पर आधिपत्य के लिए होड़ छेड़ दिया ।
इसके तीन शताब्दी बाद तक पाश्‍चात्य यूरोपीय देश, पुर्तगाल, स्पेन, फ्रान्स, हालैण्ड तथा ग्रेट ब्रिटेन मसाले उत्पादन करने वाले देशों के मसाले लेकर आपस में निर्दयी समुद्री लड़ाई लड़ते रहे ।
मूर्तरूप में मसालों का मनोरम इतिहास प्रतिस्पर्द्धामय भयंकर साहसी समुद्री जहाजी यात्रा द्वारा मसाले अन्वेषण हासिल करने की गाथा है ।
धनिया एक लोकप्रिय मसाला है ।
इसमें अनेक अद्‍भुत गुण है ।
धनिया की पत्तियाँ और बीज दोनों ही खाने के काम आते हैं ।
धनिया की हरी पत्तियों का उपयोग मसाला , सलाद , चटनी और औषधि के रूप में किया जाता है ।
इसकी पत्तियों में शर्करा, प्रोटीन, कैल्शियम, लोहा तथा विटामिन `` ए `` प्रचुर मात्रा में होता है ।
धनिया का पानी अपच एवं अन्य उदर रोगों की रोकथाम के लिए उपयोग में लाया जाता है ।
वैसे तो धनिया की खेती थोड़ी बहुत मात्रा में भारत में सर्वत्र होती है परन्तु इसकी व्यवसायिक खेती गुजरात , राजस्थान , हरियाणा , पंजाब , बिहार , आन्ध्र प्रदेश , मध्यप्रदेश , तमिलनाडु तथा महाराष्ट्र में होती है ।
बिहार में धनिया उगाने वाले जिलों में चम्पारण, वैशाली , मुजफ्फरपुर , समस्तीपुर , सारन , भोजपुर , पटना , बेगूसराय , खगड़िया , मुंगेर , भागलपुर तथा साहेबगंज मुख्य हैं ।
बिहार में धनिया की खेती से गंगा दियरा का बहुत बड़ा क्षेत्रफल बक्सर से साहेबगंज तक भरा पड़ा है ।
इस क्षेत्र में धनिया की उत्पादकता अन्य क्षेत्रों की तुलना में अधिक है कारण यह कि दियरा की मिट्‍टी अत्यधिक उपजाऊ है ।
धनिया के लिए आप बलुई दोमट मिट्‍टी से लेकर भारी मटियार मिट्‍टी चुन सकते हैं परन्तु यह ध्यान रहे कि मिट्‍टी में जैवांश पर्याप्त मात्रा में हो तथा जल धारण करने की क्षमता भी हो ।
ऐसी मिट्‍टी जिसमें वर्षा होने पर जल जमाव होता है , न चुने ।
धनिया को दियरा क्षेत्र में बाढ़ का पानी घटते ही बरानी फसल के रूप में ले सकते हैं ।
मिट्‍टी को एक बार मिट्‍टी पलटने वाले हल से तथा दो बार देशी हल से जोत कर पाटा चलाकर मिट्‍टी को भुरभुरी परन्तु समतल बना लें ।
धनिया की उपज पर उसके बोआई के समय का गहरा प्रभाव पड़ता है ।
राजेन्द्र कृषि विश्‍वविद्यालय के ढोली परिसर में हुए अनुसन्धान से यह साबित हो चुका है कि धनिया बोने का सबसे अच्छा समय 15 अक्टूबर से 30 अक्टूबर के बीच का है ।
इसके बाद फसल बोने पर उपज में क्रमशः कमी आने लगती है और धनिया का कुबड़ा रोग तथा सफेद चूर्णित रोग का प्रकोप अधिक तेज होने लगता है ।
अतः अच्छी उपज के लिए धनिया की बोआई समय पर अवश्य करें ।
हमारे देश में अधिकांश किसान सीमान्त हैं जो धनियाँ की फसल को अन्तः फसल के रूप में उगाना चाहते हैं ।
धनियाँ को अन्तः फसल के रूप में तम्बाकू, आलू, शकरकन्द, शरद कालीन मक्का, पत्ता गोभी, बैगन, टमाटर, मिर्च तथा मटर आदि फसलों के बीच लगा सकते हैं ।
बैगन में तो धनियाँ की अन्तः फसल लगाने से कीड़ों का आक्रमण भी कम हो जाता है ।
उत्तर बिहार शरद कालीन ईख में धनियाँ की अन्तरार्वर्ती खेती अधिक प्रचलित है और अच्छी आय की जरिया भी है ।
इसी प्रकार आप हरी-हरी पत्तियों के लिए भी इन फसलों के बीच धनियाँ की अन्तर्रावर्ती खेती करके अच्छी आमदनी प्राप्त कर सकते हैं ।
धनिया की फसल में उगे खर-पतवार से उसकी उपज पर प्रतिकूल प्रभाव पड़ता है ।
अतः अधिक उपज के लिए निकाई-गुड़ाई करना अति आवश्यक है ।
बारानी क्षेत्रों में बुआई के 30 से 40 दिनों बाद जब पौधे लगभग 5 - 6 से०मी० लंबे हो जाएँ तब निकाई गुड़ाई कर देनी चाहिए ।
ऐसा करने से खेत खरपतवार से मुक्‍त रहेगा एवं खेत में नमी बनी रहेगी ।
पुष्ट बीज एवं अच्छी पैदावार के लिए फसल की पंक्‍तियों से अनावश्यक पौधों को उखाड़कर पौधों से पौधों के बीज की दूरी 15 से 20 से०मी० रखें ।
उखाड़े गए पौधों को हरी पत्तियों के रूप में बाजार में बेच दें ।
उकठा ( वील्ट ) - यह रोग `` फयूजेरियम ऑक्सीपोरम `` नामक फफूँदी के कारण होता है ।
इस रोग के कारण उपज में 40 से 50 प्रतिशत की कमी हो जाती है ।
रोग से आक्रान्त पौधों की पत्तियाँ प्रारंभ में पीली पड़ जाती हैं और गिरने लगती हैं ।
बाद में पूरा पौधा मुरझा जाता है ।
जड़ों के संवहनी तंतु बदरंग हो जाते हैं ।
यह मिट्‍टी से होने वाला रोग है ।
यह फफूँदी लंबे समय तक मिट्‍टी में उपस्थित रहता है ।
चूर्ण फफूँदी - यह रोग `` एसिसाइफी पोलिगोनि `` नामक फफूँद के कारण होता है ।
इस रोग के प्रकोप से पत्तियों तथा अन्य भागों पर सफेद चूर्ण जैसा पदार्थ जम जाता है ।
फलस्वरूप फल या तो लगते ही नहीं और यदि लगते हैं तो पौधों पर ठीक से पकते नहीं ।
इसकी रोकथाम के लिए 0.03 प्रतिशत सल्फेक्स दवा का छिड़काव करना चाहिए ।
धनिया मसाले के साथ साथ एक घरेलू औषधि भी है ।
इसकी तासीर शीतलता प्रदान करने वाली होती है ।
धनिया का बीज पित्त नाशक, वात विकार नाशक, भूखवर्धक, अजीर्ण तथा उल्टी को दूर करने वाला है ।
धनिया के 8 -10 दाने चबाने से मुँह की दुर्गंध दूर हो जाती है ।
मसाले में धनिया के व्यवहार से अजीर्ण समाप्त हो जाती है और उदर स्फीति में लाभ होता है ।
भारत में मेथी का उपयोग शाक एवं मसाले के रूप में किया जाता है ।
इसकी पत्तियों तथा कोमल फलियों का उपयोग सब्जी के रूप में किया जाता है ।
सूखे दानों का उपयोग मसाला, सब्जियों को छौंकने, अचार में तथा औषधियों में किया जाता है ।
मेथी के बीज श्‍लेष्मक, तापहर, मूत्रल तथा पेट के विकारो में लाभकारी है ।
मेथी को दो भागों में बाँटा गया है ।
पहला भाग सामान्य मेथी का है जिसका वनस्पतिक नाम `` ट्राइगोनेला फोयनमग्रीकम `` है ।
सामान्य मेथी देश भर में उगायी जाती है लेकिन दक्षिण की अपेक्षा उत्तर भारत में अच्छी उपज देती है ।
इसके पौधे जल्द बढ़ते हैं और उनसे सीधे खड़े प्ररोह निकलते हैं और प्रत्येक पत्ते के आधार से दो-तीन फूल निकलते हैं ।
पत्तियाँ लम्बी तथा सीधी होती हैं ।
दूसरे भाग में कसूरी मेथी या चम्पा मेथी का नाम आता है ।
राजेन्द्र क्रांति- इस किस्म का विकास राजेन्द्र कृषि विश्‍वविद्यालय स्थित ढोली केन्द्र में किया गया है ।
पौधे मध्यम ऊँचाई वाले झाड़ीनुमा और अधिक शाखाओं वाले होते हैं ।
यह `` पत्ती धब्बा `` रोग अवरोधी किस्म है ।
फसल बुआई के 120 दिनों बाद पहली कटाई के लिए तैयार हो जाती है ।
इसकी औसत ( बीज की ) उपज 1200 से 1500 किलोग्राम प्रति हेक्टर है ।
को.-1 - इस किस्म का विकास तमिलनाडु कृषि विश्‍वविद्यालय कोयम्बतूर द्वारा किया गया है ।
यह एक जल्द बढ़ने वाली किस्म है ।
बुआई के 90 दिनों बाद पहली कटाई के लिए तैयार हो जाती है ।
इसकी औसत उपज 4000 से 5000 किलोग्राम हरी पत्ती तथा 650 से 700 किलोग्राम दाना प्रति हेक्टर है ।
मेथी न० 14 तथा मेथी न० 47 - ये कृषि विभाग महाराष्ट्र की जातियाँ हैं जो रसीली तथा विटामिन `` सी `` से भरपूर होती है ।
इनकी उपज अच्छी नहीं है ।
ई०सी० 491- यह पंजाब कृषि विभाग की अनुमोदित एक अच्छी किस्म है ।
टाईप-226 -यह भारतीय कृषि अनुसंधान संस्थान , नई दिल्ली की अनुशंसित एक अच्छी किस्म है ।
मेथी ठंडे मौसम की फसल है ।
यह पाले के आक्रमण को आसानी से सह लेती है ।
इसके वानस्पतिक विकास के लिए लंबे ठंडे मौसम का होना जरूरी है ।
मेथी हर प्रकार की मिट्‍टी में उगाई जा सकती है ।
लेकिन अच्छी उपज के लिए जीवांश युक्‍त दोमट मिट्‍टी विशेष उपयुक्‍त है ।
खेतों से पानी के निकास का उचित प्रबंध जरूरी है ।
हल्की अम्लीय से लेकर हल्की क्षारीय मिट्‍टी इसकी खेती के लिए ठीक पाई गयी है ।
उत्तर भारत के मैदानी भागों में मेथी बुवाई का सही समय मध्य सितम्बर से मध्य नवम्बर है ।
पत्तियों की प्राप्ति के लिए यह फरवरी माह में भी बोई जा सकती है ।
पर्वतीय क्षेत्रों में इसकी बुवाई मार्च-अप्रैल में करनी चाहिए ।
कसूरी मेथी की बुवाई अक्टूबर माह में करें ।
साधारण मेथी की पहली कटाई बुआई के लगभग 4 सप्ताह बाद की जानी चाहिए ।
इस समय पौधों की कटाई जमीन के निकट से करनी चाहिए ।
उसके बाद मेथी की चार से पांच कटाई करें ।
अगर बीज लेनी हो तो 2 से 3 कटाई के बाद पौधों की कटाई बंद कर दें ।
कसूरी मेथी की 5 से 6 कटाई लेने के बाद बीज के लिए कटाई बंद करे ।
कटाई बन्द होने पर पौधे बढ़ेंगे तथा उसमें फूल , फल एवं बीज लगेंगे ।
जब मेथी के फल पककर तैयार हो जाएँ तब बीज के लिए फसल की कटाई करें ।
विभिन्न प्रयोगों से पता चला है कि अतिरिक्‍त लाभ के लिए बीज उत्पादन हेतु पौधों को बढ़ने देने से पूर्व कसूरी मेथी से दो और सामान्य मेथी से तीन कटाई सब्जी हेतु की जा सकती है ।
यदि पौधों को बिना काटे बढ़ने दिया जाए तो बीज अधिक बनेंगे ।
बीज के लिए उगाई गई सामान्य तथा कसूरी मेथी क्रमशः 155 और 165 दिनों में तैयार हो जाती है ।
जहाँ तक संभव हो, बीज के लिए उगाई गई फसल को घास-पात से मुक्‍त रखे ।
अजवाइन का मूल उत्पत्ति स्थल मिस्र माना गया है ।
इसकी खेती भारत में मुख्य रूप से मध्य प्रदेश , पश्‍चिमी बंगाल , उत्तर प्रदेश , गुजरात , राजस्थान , महाराष्ट्र एवं बिहार में की जाती है ।
बिहार राज्य के समस्तीपुर, मुजफ्फरपुर, वैशाली, पटना, बेगूसराय, सारण एवं चम्पारण जिलों में अजवाइन की खेती मुख्य रूप से की जाती है ।
अजवाइन की खेती सभी प्रकार की मिट्टियों में की जा सकती है ।
बलुई मिट्‍टी इसकी खेती के लिए ठीक नहीं है ।
अधिक पैदावार के लिए नदियों के कछार उपयुक्‍त पाये गए हैं ।
मटियार दोमट मिट्‍टी जिसमें प्रचुर मात्रा में जैविक तत्व तथा नमी को संचित रखने की क्षमता हो इसकी उपज के लिये सर्वोत्तम पायी गयी है ।
अजवाइन की उपज किस्मों के अनुसार, जमीन की उर्वरा शक्‍ति एवं फसल की देखभाल पर निर्भर करती है ।
इसकी औसत उपज लगभग 8 से 10 क्‍विंटल प्रति हेक्टर है ।
मंगरैल का बीज वाले मसालों में एक महत्त्वपूर्ण स्थान है ।
इसकी खेती नगदी फसल के रूप में की जाती है ।
इसकी खेती कर अन्य रबी फसलों की तुलना में प्रति इकाई क्षेत्र से अधिक आय प्राप्त की जा सकती है ।
मंगरैल ( नाईजेला सटाइवा ) अम्बेलीफेरी कुल का सदस्य है ।
यह एक वर्षीय तथा शाकीय पौधा है ।
पौधों की ऊँचाई 40 से 50 कि०मी० तथा पत्तियां 2.5 से 3.0 से०मी० लम्बी एवं नुकीली होती है ।
इसके फूल नीले तथा बीज काले होते हैं ।
इसकी खेती अपने देश भारत में मुख्य रूप से बिहार, पंजाब, राजस्थान, हिमाचल प्रदेश, असम तथा उत्तर प्रदेश में की जाती है ।
मंगरैल लगाने का सबसे अच्छा समय मध्य अक्टूबर से अन्तिम अक्टूबर तक का है ।
इस समय बोने से पौधों की समुचित वृद्धि तथा भरपूर उपज होती है ।
ऐसे, इसे नवम्बर के अन्त तक लगाकर भी अच्छी उपज प्राप्त की जा सकती है ।
बीज बोने के पूर्व बीज को लगभग 10 से 15 घंटे तक पानी में डालकर रखना जरूरी है ।
अन्त में बीज को छानकर लगभग 2 घंटे तक छाया में सूखा लेना चाहिए ।
बीज की बुआई लगभग 3 से०मी० की गहराई पर करें ।
ऐसा करने से बीज का अंकुरण अच्छा होता है ।
बीज जमकर पौधे लगभग 10 दिनों बाद जमीन के ऊपर आ जाते हैं ।
लहसुन मसाले की एक विशिष्ट फसल है ।
लहसुन का उपयोग शाकाहारी एवं मांसाहारी दोनों प्रकार के भोजन में होता है ।
इसका उपयोग शाक-सब्जी , चटनी , अचार तथा दाल में भी होता है ।
लहसुन का उपयोग अनेक प्रकार की बीमारियों को दूर करने में भी किया जाता है।
इसलिए कहा गया है लहसुन ग्रामीण जनता का घरेलू वैद्य है ।
भारत में लहसुन की खेती लगभग 30 हजार हेक्टर भूमि में होती है ।
जिससे 27 लाख क्‍विंटल उपज प्राप्‍त होती है ।
भारत से प्रतिवर्ष 262 टन लहसुन का निर्यात सन 1993-94 में हुआ था जिससे 3 करोड़ 16 लाख रु० की विदेशी मुद्रा प्राप्त हुई थी ।
लहसुन के तेल में एलाइल नामक सल्फर यौगिक बादामी अथवा पीले रंग के रूप में पाया जाता है ।
इसके तेल से मच्छर के लार्वा बेहोश होकर मर जाते हैं, साथ ही घरेलू मक्खियाँ, कपास का लाल बग, आलू के टयूबर मौथ और लाल पाम वीटिल के अण्डों पर छिड़काव करने से उनके बच्चे नहीं निकलते तथा फसल को संभावित क्षति से भी बचाया जा सकता है ।
दैनिक उपयोग से लहसुन भोजन में प्रोटीन, कार्बोहाइड्रेट, कैल्शियम, लोहा, फॉस्फोरस तथा विटामिन्स सी व बी आदि की पूर्ति करता रहता है ।
लहसुन को अधिकतर उत्तर-प्रदेश, बिहार, दिल्ली, हरियाणा, पंजाब, हिमाचल प्रदेश, राजस्थान, महाराष्ट्र और मध्यप्रदेश में उगाया जाता है ।
लहसुन की फसल उगाने के लिए ठण्डी जलवायु की आवश्यकता होती है ।
लहसुन की गाँठों के बनने के समय छोटे तथा पकने के समय कुछ लम्बे दिनों की आवश्यकता होती है ।
लहसुन को समुद्रतल से 1000 से 1400 मीटर तक की ऊँचाई और 70 प्रतिशत आर्द्रता तक सफलतापूर्वक उगाया जा सकता है ।
प्रमुखतया लहसुन दो प्रकार का होता है, पहला सफेद और दूसरा लाल ।
खाने में अधिकतर सफेद लहसुन का ही उपयोग होता है क्योंकि इसमें तीखापन कम होता है ।
लाल लहसुन में तीखापन की अधिकता के कारण खाने में कम तथा औषधियों में अधिक उपयोग में लाया जाता है ।
टाइप-56-4: इसकी गाँठे छोटी होती हैं ।
यह पंजाब कृषि विश्‍वविद्यालय , लुधियाना द्वारा चयन विधि से विकसित की गयी है ।
पुतियों की संख्या 25 से 34 तक प्रति गांठ होती है ।
सोलन: इस किस्म का विकास हिमाचल प्रदेश कृषि विश्‍वविद्यालय, पालमपुर द्वारा किया गया है ।
पत्तियाँ अन्य किस्मों से थोड़ी, लम्बी और गहरे रंग की होती है ।
अन्य किस्मों से पुत्तियाँ काफी मोटी होती है इसकी औसतन पैदावर 110 से 120 क्‍विंटल प्रति हेक्टर तक प्राप्त की जा सकती है ।
कोयम्बटोर-2: इस जाति का विकास तमिलनाडु कृषि विश्‍वविद्यालय, कोयम्बतूर द्वारा 1991 में किया गया है ।
पुत्तियाँ सफेद रंग वाली एवं आकर्षक होती है ।
इस किस्म की औसतन पैदावार 110 से 125 क्‍विंटल प्रति हेक्टर तक होती है ।
लहसुन आई०सी० 49381 तथा आई०सी० 42891: इन किस्मों का विकास भारतीय कृषि अनुसंधान संस्थान, नई दिल्ली द्वारा किया गया है ।
इनकी औसतन उपज 130 क्‍विंटल प्रति हेक्टर तक हो जाती है ।
ये किस्में 160 से 180 दिनों में पककर तैयार हो जाती है ।
लहसुन को लाल मिर्च, तम्बाकू, आलू, सौंफ इत्यादि फसलों में अन्तरावर्ती फसलों के रूप में उगाया जा सकता है ।
उत्तरी बिहार में तम्बाकू की फसल की दो पंक्‍तियों के बीच में लहसुन की अन्तर्वर्ती फसल व्यावसायिक के रूप में उगाई जा सकती है जिससे तम्बाकू की फसल में होने वाला खर्च निकल आता है ।
गोबर की खाद 200 क्‍विंटल प्रति हेक्टर खेत की तैयारी के प्रथम चरण में मिलायें ।
यूरिया 270 किलो प्रति हेक्टर (1/4 भाग बोआई के समय तथा शेष तीन बार) में प्रयोग करें ।
म्यूरेट ऑफ पोटाश 100 किलोग्राम प्रति हेक्टर की दर से मिट्टी में मिला दें ।
खेत की तैयारी के अन्तिम चरण में 20 किलोग्राम वी०एच०सी० (दस प्रतिशत) धूल को मिट्‍टी में प्रति हेक्टर की दर से डाल कर अच्छी प्रकार मिला दें ।
बोआई के लिए पुत्तियाँ किसी भी विश्‍वसनीय संस्था से खरीदें ।
बोआई से पूर्व पहले स्वस्थ गाँठों का चयन कर फिर इन स्वस्थ गाँठों को तोड़कर अच्छी-अच्छी पुत्तियों को चुनते हैं ।
पुत्तियों की बोआई का कार्य मैदानी भागों में सितम्बर से नवम्बर तक तथा पहाड़ी क्षेत्रों में मार्च से मई तक किया जाता है ।
अच्छी उपज प्राप्‍त करने के लिए बोआई डिब्लिंग द्वारा 15 से०मी० की दूरी पर बनी पंक्‍तियों में 7.5 से०मी० की दूरी पर करें ।
प्रथम सिंचाई पुत्तियों की बोआई के तुरन्त पश्‍चात करें तथा बाद में 10 से 15 दिनों के अन्तराल पर सिंचाई करते रहे ।
औसतन उपज प्राप्त करने के लिए फसल की प्रथम निराई खुरपी द्वारा बोआई के लगभग 20 से 25 दिनों बाद तथा दूसरी निराई लगभग 15 दिनों बाद करें ।
तदुपरान्त खरपतवारों तथा फसल की स्थिति को ध्यान में रखते हुए खरपतवार नियंत्रण का कार्य करते रहना चाहिए ।
रासायनिक विधि से खरपतवारों का पूर्व निदान किया तो जा सकता है परन्तु भूमि में हवा का आवागमन अवरूद्ध हो जाता है जिससे गाँठों का आकार छोटा रह जाता है ।
अंगमारी ( ब्लाइट ) - यह रोग आल्टरनेरिया पेलिन्डुलाई कवक द्वारा होता है ।
इस रोग के पीले एवं सफेद धब्बे पत्तियों पर पाये जाते हैं ।
धब्बे पत्तियों पर पट्‍टीनुमा छेद कर देते हैं ।
इस रोग का निदान इन्डोफिल एम-45 से बीजोपचार द्वारा अथवा खड़ी फसल पर रोग के प्रकोप की स्थिति को ध्यान में रखते हुए बोर्डो मिश्रण का छिड़काव करके किया जा सकता है ।
कंडुवा (स्मट)- यह रोग कवक यूरोसाइटिस सीपेली द्वारा होता है ।
रोग अल्पविकसित पत्तियों पर काले धब्बे के रूप में दिखायी देता है तथा पुरानी पत्तियां मुरझाने लगती है और रोग की भयानक अवस्था होने पर गाँठों का विकास रूक जाता है ।
रोकथाम के लिए 10 किलोग्राम पुत्तियों को 50 ग्राम ऐरेसान के साथ उपचारित करके ही बोआई का कार्य किया जाना चाहिए ।
सफेद गलन रोग स्कलैरोटियम-कैपिवोरम कवक द्वारा पैदा होता है ।
इस रोग से प्रभावित गाँठें देखने में स्वस्थ, लेकिन शीघ्र सड़ने लगती हैं ।
यह जुलाई से अक्टूबर तक अधिक प्रभावी होता है ।
रोग की रोकथाम भण्डारण के दरम्यान बार-बार रोग ग्रसित गाँठों को चयनित करके की जा सकती है ।
लहसुन ब्लास्ट- इस रोग के धब्बे गहरे बादामी रंग वाले राख जैसे होते हैं ।
प्रकोपित भाग नष्ट होकर नीचे गिर जाता है रोग का कारण अभी ज्ञात नहीं हो सका है ।
अतः रोग के लक्षण दिखायी देते ही रोगी पौधों को समूल ही जलाकर नष्ट कर रोकथाम की जा सकती है ।
मिल्डयू- यह रोग पैरोनो स्पोरा डिस्ट्‍क्टर कवक द्वारा पैदा होता है ।
लक्षण पत्तियों पर पीले धब्बों के रूप में पाये जाते हैं जिसके फलस्वरूप पौधों की वृद्धि रुक जाती है और हरिमा हीनता के लक्षण दिखायी देने लगते हैं ।
रोग की रोकथाम 3.0 किलोग्राम जिनेव या गंधक या नेवाम या इन्डोफिल एम-45 को 1000 लीटर पानी में घोलकर प्रति हेक्टर की दर से छिड़काव करना चाहिए ।
लहसुन की फसल 130 से 180 दिन में पककर तैयार हो जाती है ।
गाँठों को तनों सहित खोदकर छोटे-छोटे बण्डलों में बाँधकर तीन-चार दिन धूप में रखकर सुखातें है ।
इसके बाद तनों को तोड़कर गाँठें अलग कर सामान्य वातावरण में 32 से 36 डिग्री फा० तापमान एवं 60 प्रतिशत आर्द्रता पर लम्बे समय तक भण्डारण में रखा जा सकता है ।
लहसुन की उपज, किस्मों, भूमि, मौसम तथा पादप सुरक्षा पर आधारित होती है ।
सामान्य परिस्थितियों में 120 से 130 क्‍विन्टल प्रति हेक्टर तक उपज प्राप्त की जा सकती है ।
यदि 120 क्‍विन्टल लहसुन को 1200 रूपये प्रति क्‍विन्टल बेचा जाये तो 1,44,000 रूपये प्राप्त होंगे ।
इस प्रकार लहसुन की एक हेक्टर फसल से प्रतिदिन 522 रूपये की शुद्ध आय प्राप्त होती है ।
लहसुन की उत्पत्ति के बारे में अनेक किंवन्दतियाँ प्रसिद्ध हैं ।
एक प्रसिद्ध प्राचीन कहानी ऐसी है कि एक बार माँ लक्ष्मी अमृत पानकर रही थीं ।
उसी समय अमृत की कुछ बूंदें धरती पर गिर पड़ी और वे लहसुन से रूप में जम गई ।
जब सभी प्राणी लहसुन खाकर अमरता प्राप्त करने लगे , तब यमराज चिन्तित हो उठे और ब्रह्‍मा जी से प्रार्थना किये कि भगवन अब तो पृथ्वी पर कोई मरेगा ही नहीं ।
तब ब्रह्‍मा जी ने लहसुन में दुर्गन्ध भर दिया तथा देवताओं ने इसे तामसी भोजन करार दिया ।
लहसुन में दुर्गन्ध एलिल प्रोपाईल डाई सल्फाइड नामक रसायन के कारण होता है ।
जिस औषधि में लाख गुण हों, उसे हम ‘लहसुन’ कहते हैं ।
लहसुन मनुष्य को स्वस्थ शरीर, चमकीली आँखें, मजबूत दाँत, अद्‍भुत पुरुषत्व तथा लम्बी उम्र प्रदान करता है ।
लहसुन मानव जाति की रक्षा के लिए प्रकृति प्रदत्त महौषधि है ।
पिछले छः हजार वर्षों से इसका उपयोग केवल हमारे देश में ही नहीं, बल्कि इटली, फ्रांस, जर्मनी, चीन, ग्रीस, इजिप्ट, बेबीलोनिया, स्पेन इत्यादि में कई बीमारियों को दूर करने में किया जाता रहा है ।
इन सभी देश के व्यक्‍तियों के अनुसार लहसुन के प्रयोग से आंतों, फेफड़ों, गैस बनना, पेट के कीड़े, शरीर में होने वाले घाव, चर्म रोग, श्‍वसन तन्त्र में संक्रमण आदि बीमारियों और तकलीफों से दूर रहा जा सकता है ।
ग्रीस- प्राचीन ग्रीस में नवजात शिशु के गले में लहसुन की माला पहनाई जाती थी और लहसुन के लेप को उसके होठों, तथा जुबान पर लगाया जाता था ।
ठीक इसी तरह गर्भवती महिला के कमरे को भी लहसुन की मालाओं से सजाया जाता था जिससे मां स्वस्थ शिशु को जन्म दे सके ।
रोम के निवासी अपने सैनिकों को शक्‍तिशाली और साहसी बनाने के लिए प्रतिदिन लहसुन खिलाया करते थे ।
फ्रांस- सोलहवीं शंताब्दी में फ्रेंच पोर्ट के हजारों लोगों को मौत के मुंह से लहसुन ने ही बचाया था ।
प्लेग की भयंकर बीमारी फैलने से हजारों लोगों की जान गयी, तब यह पता चला कि लहसुन प्लेगरोधी मसाला है और प्लेग के रोगी को इसका प्रयोग बचा सकता है ।
इंग्लैंड के हेनरी कल्पेदर के अनुसार लहसुन गरीब आदमी की दवा है और इससे सभी प्रकार के रोगों पर नियंत्रण पाया जा सकता है ।
पेट दर्द, गले की खराश, गले की बीमारी, पेट के कीड़े, सिर दर्द और प्लेग के प्रकोप से लहसुन हमारी रक्षा करता है ।
युक्रेन में लहसुन से एक टॉनिक बनाई जाती थी जिसका प्रयोग लोग लम्बी आयु, सौंदर्यवर्द्धन और यौवन बनाये रखने के लिये करते थे ।
उनके अनुसार लहसुन के नित्य प्रयोग से चेहरे की चमक और युवा होने का अहसास बना रहता है तथा आदमी पुनः कम आयु होने का अहसास करने लगता है ।
भारत- औषधि विशेषज्ञों के अनुसार लहसुन घाव को भरने और फोड़े फुन्सियों को मिटाने की अचूक दवा है ।
इसका सबसे बड़ा कारण यह है कि लहसुन में विटामिन सी तथा गन्धक अधिक मात्रा में रहता है, जो घावों और जले-कटे भागों को भरने और नया चर्म उत्पन्न करने में लाभप्रद होता है ।
अनुसंधान से पता चला है कि लहसुन में प्राकृतिक जीवाणुरोधी क्षमता विद्यमान है ।
यह अनेक सूक्ष्म, जीवों, फफूंद और वायरस से हमारे शरीर की रक्षा करता है जो हमारे लिए घातक है और अनेक छूत की बीमारियों को फैलाते हैं ।
आचार्य चरक के अनुसार अगर कोई व्यक्‍ति प्रतिदिन लहसुन चबा कर उसके रस का सेवन करता है, तो वह हमेशा स्वस्थ रहेगा और उसे कभी भी कोई बीमारी नहीं हो सकती है ।
काली मिर्च मसाले की महत्वपूर्ण फसल है ।
इसका पौधा बहुवर्षी-आरोही बेल होता है जिसपर अनेक छोटे-छोटे एवं गोल-गोल फलों की उत्पत्ति होती है ।
काली मिर्च का जन्म स्थान दक्षिण भारत के पश्‍चिमी तट का प्रदेश है ।
इसकी खेती मुख्यतः केरल, कर्नाटक, तमिलनाडु में होती है लेकिन छोटे पैमाने पर इसे पांडिचेरी, अंडमान, त्रिपुरा, महाराष्ट्र, मणिपुर, उड़ीसा, असम, आन्ध्र प्रदेश और पश्‍चिम बंगाल में भी किसान करने लगे हैं ।
भारत के अतिरिक्‍त इसकी खेती थाईलैण्ड, बंगलादेश, हिन्देशिया, मलेशिया, म्यानमार एवं पड़ोसी देश श्रीलंका में होती है ।
काली मिर्च जिसका वनस्पतिक नाम पाईपर नाईग्रम है, पिपरैसी पौध कुल का एक सदस्य है ।
इसका पौधा सदाबहार, बहुवर्षी एवं बेलदार होता है, जिसकी वृद्धि के लिए उपयुक्‍त सहारे की आवश्यकता होती है ।
इसकी बेल में निकलने वाले स्वपोषी प्रारोहों की अपस्थानिक जड़ें होती हैं ।
ये जड़ें बेल को केवल सहारा देने के लिए स्वयं को अवलंबी वृक्ष के साथ अच्छी तरह से जकड़ लेती है ।
इस पौधे में पुष्पन फलन उसकी कनीय तिर्यक शाखाओं पर होती है ।
काली मिर्च की अधिकांश किस्मों में उभय लिंगी किस्में प्रमुख है ।
इसके फूल मई से अगस्त तक खिलते हैं ।
पौधों की स्पाइकाओं पर 30-150 की संख्या में फूल गुच्छों के रूप में होते हैं ।
फूल से फलियों का विकास होने और पककर तैयार होने में 6-8 महीने लग जाते हैं, अर्थात् फलियां दिसम्बर-फरवरी तक पककर तैयार हो जाती हैं ।
अधिक वर्षा वाले एवं अधिक ठंडे स्थानों में इसके पौधों में फूल और फल देर से आते हैं ।
काली मिर्च, मुख्य रूप से उष्ण कटिबंधीय, बहुवर्षीय, बेलदार पौधा है ।
इसकी खेती असिंचित फसल के रूप में वैसी जगहों में की जाती है जहाँ औसत वर्षा 2500 मी०मी० तक तथा तापमान 25 से 35 सेन्टीग्रेड रहता है ।
यह 10-40 सेन्टीग्रेड तक तापमान सह सकता है तथा इसकी खेती समुद्र तल से 1200 मीटर की ऊँचाई तक की जा सकती है ।
इसके लिये उपयुक्‍त जल निकास वाली उर्वर भुरभुरी और गहरी मिट्‍टी की आवश्यकता पड़ती है ।
वैसे इसकी खेती मटियार दोमट से लेकर रेतीली दोमट भूमि में भी जा सकती है लेकिन ह्यूमस की अधिकता वाली मिट्‍टी इसके लिये सबसे उपयुक्‍त होती है ।
वैसे 5 से 5.5 पी०एच० वाली मृदा में भी इसको उगा सकते हैं ।
सामान्यतया काली मिर्च के पौधों को कलमों से उगाते हैं ।
पुरानी काली मिर्च की झाड़ियों के लम्बे तनों से ही कलम तैयार करें ।
लगायी गई क्षैतिज बेलों से उगाये पौधों से, लम्बवत लगा कर तैयार पौधों की अपेक्षा अधिक उपज होती है ।
आई०बी०ए० 50 पी०पी०एम० से उपचारित कलमों में जड़ें शीघ्र तथा अधिक आती हैं ।
बीज से काली मिर्च को उगाना कठिन है क्योंकि बीजों का अंकुरण भी काफी कम होता है ।
काली मिर्च की लगभग 70 से अधिक उगाई जाने वाली किस्मे हैं, जिनमें कुछ द्विलैंगिक हैं तथा कुछ एकलैंगिक ।
इन किस्मों में सबसे प्रसिद्ध हैं, दक्षिण पूर्वी केरल की मालाबार किस्में जैसे काल्लुवैली, बालामकोट्‍टा, चैरियाकोडि, उथिरनकोट्‍टा, कारिनकोट ।
पन्निपुर-1: इस किस्म का विकास उथीरान कोटा तथा चैरियाकानीकाडन किस्मों को संक्रमित करके किया गया है ।
यह विभिन्न क्षेत्रों के लिए उपयुक्‍त है तथा शीघ्र फूल देती है ।
हाल ही में भारतीय मसाला अनुसंधान संस्थान, कालीकट, केरल ने काली मिर्च की कुछ बेहतर किस्में विकसित की हैं ।
श्रीकरा: यह किस्म केरल तथा दक्षिण कर्नाटक के लिए उत्तम है ।
इसकी अधिकतम शुष्क उपज 2.67 टन प्रति हेक्टर होती है ।
शुभकरा: इस किस्म का भी विकास कारीमुन्डा किस्म से चयन विधि द्वारा किया गया है ।
उसकी अधिकतम शुष्क उपज 2.35 टन प्रति हेक्टर तक होती है ।
कृष्णा: यह एक मुक्‍त परागण वाली किस्म है जिसका विकास बालमकोटा किस्म से किया गया है ।
प्रति बेल से हरी फलियों की 4.94 किलो उपज प्राप्त होती है ।
श्यामा: इस किस्म का विकास उथीरनकोटा तथा चैयाकानीकाडन किस्मों को संक्रमण द्वारा किया गया है ।
यह सभी काली मिर्च उत्पादक क्षेत्रों के लिए उपयुक्‍त पायी गयी है ।
इनमें कारीमुन्ड, वैलूथनाम्बन, चेरिया-कानीकाडन, कुथीरावाली, चोला, करियूलाची, चुमाला, कोथा नादान प्रसिद्ध है ।
कर्नाटक राज्य के मालाबार क्षेत्र में काली मिर्च की वोरकैया मराटा, डोडाज्ञा, कारी मराटा, अरासिला मराटा, मलिगैसारा तथा टाटीसरा प्रमुख हैं ।
काली मिर्च की खेती के लिए चाय, इलायची एवं काफी उद्यानों की नई तोड़ी हुई भूमि अच्छी होती है ।
इसकी रोपाई मानसून के पहले बौछार के साथ ही प्रारम्भ कर देते हैं, अक्टूबर-नवम्बर में ही 45x45x45 से०मी० आकार के गड्‍ढे 3 - 4 मीटर की दूरी पर खोद लिये जाते हैं ।
ये पेड़ लगभग 4 सप्ताह में पनप जाते हैं, फिर जुलाई-अगस्त में काली मिर्च की कलमें लगायी जाती हैं ।
काली मिर्च के पौधों में जड़ों के पास से कुछ भूस्तरी अंकुरों की तरह फूटते हैं ।
कलमें 2 से 4 पौरियों वाली लम्बे टुकड़ों के रूप में होती हैं, जिन्हें नर्सरी में लगा दिया जाता है ।
इन गड्‍ढ़ों को उपजाऊ मिट्‍टी से और कम्पोस्ट से भर दिया जाता है ।
अवलम्बी पेड़ों से दक्षिणी और दक्षिणी पश्‍चिमी दिशा में गड्‍ढ़े नहीं बनाये जाते हैं ।
काली मिर्च की शुद्ध फसल वाले बगान में इसके पौधों की दूरी 3 - 4 मीटर रखी जाती है ।
काली मिर्च के बेलों को नारियल, आम कटहल और सुपारी के पेड़ों पर भी चढ़ाया जा सकता है एवं उसे इलायची, चाय और काफी के पेड़ों के बीच भी उगाया जाता है ।
मानसून आते ही अवलम्बी पेड़ों को वर्ष में एक बार ऊपर से कतर दिया जाता है ताकि इन पेड़ों पर फलने वाले पोलू-पिस्सू भृंग से पौधों को हानि नहीं पहुँचे ।
शुद्ध फसल के उद्यानों में भारत में प्रति पौधा 10 कि०ग्रा० गोबर की खाद या कम्पोस्ट 5 किलोग्राम अमोनियम सल्फेट, 1 किलोग्राम सिंगल सुपर फास्फेट और 100 ग्राम म्यूरियेट ऑफ पोटाश डालने की सलाह दी जाती है ।
उर्वरकों को सम्बन्धित पौधे के आस-पास खोदे गये गड्‍ढ़े में 15 से०मी० की गहराई पर तथा पौधों की जड़ों से 30 से०मी० की दूरी पर रखना चाहिए ।
अभी तक काली मिर्च के पौधों की कटाई-छटाई का कोई मानक तरीका नहीं निकाला गया है ।
प्रत्येक मुख्य लता पर अधिक से अधिक शाखायें निकले, इसके लिए पौधे की पर्याप्त कटाई-छटाई की जाती है ।
काली मिर्च में मुख्यतः दो कीट आक्रमण करते हैं : (1) पोलू पिस्सू भृंग (2) शीर्ष प्ररोह बेधक ।
इन हानिकारक कीटों को एक बार जुलाई-अगस्त और दूसरी बार अक्‍टूबर में 0.2 प्रतिशत डी०डी०टी० का छिड़काव कर नियंत्रित किया जा सकता है ।
काली मिर्च के रोगों में मन्द म्लानि की रोकथाम फसल पर मई-जून और सितम्बर-अक्टूबर में दो बार एक प्रतिशत बोर्डो मिश्रण का छिड़काव करने से हो जाती है ।
संकर किस्म पन्नियूर-1 में तो दूसरे ही वर्ष फलियाँ लग जाती हैं लेकिन सातवें आठवें वर्ष में पौधे पूरा उत्पादन देने लगते हैं ।
ये फलियाँ स्पाईकाओं में लगती हैं और जब एक या दो फलियां गुलाबी या लाल हो जाती है तो स्पाईकाओं को फलियों सहित तोड़ दिया जाता है ।
मैदानी भागों में फलियों को नवम्बर से फरवरी तक तोड़ा जाता है ।
फलियों सहित स्पाईकाओं को साफ जगह पर फैला दिया जाता है फिर उन्हें पैरों से कुचलकर स्पाईकाओं से अलग कर लिया जाता है ।
सूख जाने पर फलियाँ हल्की पड़ जाती हैं और इनमें काली मिर्च की विशेष सिकुड़न पड़ जाती है ।
सफेद रंग की काली मिर्च की विदेशों में बहुत मांग है ।
इसके बाद फलों के ऊपरी कोमल भित्ति तथा गूदे को हाथों से रगड़कर निकाल दिया जाता है और बीजों को अच्छी तरह 4 - 5 दिनों तक धूप में सुखाया जाता है ।
बीजों के सूखने के बाद इनकी फिर से छनाई और सफाई की जाती है और इनको कपड़े के टुकड़ें पर रगड़कर चमका दिया जाता है ।
सामान्यतया भारत में काली मिर्च की औसत उपज 250 कि०ग्रा० प्रति हेक्टर ही है लेकिन ऊपर बताई गई विधियों को अपनाकर कृषक एक हेक्टर भूमि से 900 से 1000 किलोग्राम तक सूखी काली मिर्च प्राप्त कर सकते हैं ।
काली मिर्च का उपयोग मसाले के रूप में शाकाहारी तथा मांसाहारी दोनों प्रकार की भोजन सामग्रियों को स्वादिष्ट तथा जायकेदार बनाने हेतु भारत तथा विश्‍व के अन्य देशों में प्रचलित है ।
कढ़ी पाउडर, चाट मसाला, पुलाव मसाला, चना मसाला, मीट मसाला, साम्भर मसाला आदि में काली मिर्च का उपयोग प्रमुख अवयव के रूप में होता है ।
काली मिर्च का अर्क मांस, तथा शराब को सुगन्धित करने के लिये किया जाता है इसके तेल से इत्र तथा साबुन भी बनाया जाता है ।
काली मिर्च कफ नाशक है ।
काली मिर्च अनेक रोगों की अचूक दवा भी है ।
प्रतिदिन काली मिर्च के इस्तेमाल से अजीर्ण तथा मानसिक उद्विग्‍नता नहीं होती है ।
मिस्र के लोग काली मिर्च के तेल का उपयोग अपने शवों को सड़ने से बचाने में करते थे ।
दक्षिण-पूर्वी एशिया के लोग काली मिर्च का उपयोग हमेशा अपनी कामशक्‍ति प्रखर रखने के लिए तत्परता से करते हैं ।
काली मिर्च से तो अब नाना प्रकार की आयुर्वेदिक दवायें बनती हैं तथा पाश्‍चात्य चिकित्सा प्रणाली में भी इसका इस्तेमाल होता है ।
काली मिर्च में अनेक कीड़े-मकोड़ों की रोकथाम करने की क्षमता है ।
गेहूँ में काली मिर्च का पाउडर (1000 पी०पी०एम० के दर से) मिला कर भंडारित करने पर 36 महीने तक घुन नहीं लगते हैं ।
विगत त्रैमास में विश्‍वविद्यालय के अन्तर्गत कार्यरत राज्य के 11 कृषि विज्ञान केन्द्रों द्वारा कुल 184 प्रशिक्षण आयोजित किये गये, जिनसे प्रदेश के 3892 कृषक, महिलाएं एवं ग्रामीण युवक-युवतियां लाभान्वित हुए ।
इसके अतिरिक्‍त रेखीय विभाग के प्रसार कर्मियों हेतु आयोजित 8 प्रशिक्षणों से कुल 143 प्रसार कर्मियों को प्रशिक्षित किया गया ।
इसके अतिरिक्‍त कृषि विज्ञान केन्द्रों पर कार्यरत वैज्ञानिकों द्वारा 3 किसान मेला, 1,034 कृषि प्रदर्शनी, 368 किसान गोष्‍ठियों का आयोजन किया गया, जिनसे कुल 71,300 कृषक लाभान्वित हुए ।
वैज्ञानिकों द्वारा लिखित 16 किसानोपयोगी लेख प्रकाशित किये गये एवं 6 रेडियो वार्ताओं तथा 31 टेलीविजन कार्यक्रमों में भाग लिया गया ।
इस दौरान 509 कृषकों ने कृषि विज्ञान केन्द्रों का भ्रमण किया तथा कृषि विज्ञान केन्द्रों पर 241 मृदा नमूनों की जाँच भी की गई ।
कृषि विज्ञान केन्द्रों ने 7 महिला मण्डल दलों एवं 2 फार्म साईंस क्लबों के गठन में सक्रिय भूमिका निभाई ।
वैज्ञानिकों के द्वारा 365 व्याख्यान दिये गये, जिससे 22,055 कृषक लाभान्वित हुए तथा 4 पशु शिविरों का आयोजन किया गया, जिससे 1,114 पशुपालक लाभान्वित हुए ।
प्रसार शिक्षा निदेशालय के तत्वाधान में ‘कृषि कुंभ’ के नाम से विख्यात “अखिल भारतीय किसान मेला एवं कृषि उद्योग प्रदर्शनी” का भव्य आयोजन मार्च 6-9, 2010 को विश्‍वविद्यालय परिसर में किया गया ।
श्री बिष्‍ट ने कहा कि राज्य का 75 प्रतिशत भू-भाग पर्वतीय है और यहां की जलवायु व भौगोलिक परिस्थितियों में काफी विभिन्‍नताएं है ।
अतएव इसे ध्यान में रखकर तकनीकियां विकसित करनी होगी और शोध की दिशा राज्य के प्राकृतिक संसाधनों के अनुकूल बदलनी होगी ।
उन्होंने कहा कि अब ऐसी खेती की जरूरत है जिससे कम लागत से अधिक लाभ मिल सके ।
उन्होंने कहा कि कृषि उत्पादन वृद्धि में गुणवत्तायुक्‍त बीजों की विशेष भूमिका होती है ।
उन्होंने कृषकों से मेले के माध्यम से अपनी कृषिगत समस्याओं का समाधान खोजने व नई तकनीकों की जानकारी लेने की अपील की ।
मेले में विश्‍वविद्यालय के विभिन्‍न महाविद्यालयों, राष्‍ट्रीय एवं अन्तर्राष्‍ट्रीय स्तर के फर्मों ने स्टॉल लगाकर कृषि से सम्बन्धित उत्पादों एवं तकनीकों का प्रदर्शन किया ।
मेले में फल-फूल, शाक-भाजी एवं उनके उत्पादों की प्रदर्शनी व प्रतियोगिता, पशु प्रदर्शनी व प्रतियोगिता, जुताई प्रतियोगिता तथा संकर बछियों की नीलामी का भी आयोजन किया गया ।
इइस मेले की विषय वस्तु ‘बदलते जलवायु परिदृश्य में समन्वित खेती’ को ध्यान में रखते हुए विशिष्‍ट व्याख्यानमाला का आयोजन किया गया ।
मेले के दौरान किसानों की विशेष रुचि विश्‍वविद्यालय की शोध इकाईयों द्वारा उत्पादित गुणवत्तायुक्‍त बीजों के क्रय करने में रही ।
इस अवसर पर कृषकों ने हाइटेक कृषि के प्रति उत्साहित होते हुए कृषि यंत्रों में अपनी रुचि दिखाई ।
महिन्द्रा ट्रैक्टर के स्टॉल पर ब्राजील द्वारा निर्मित सिकल स्वोर्ड ( गन्‍ना कटाई यंत्र ) व कोरिया निर्मित पैडी ट्रांसप्लान्टर ( धान रोपाई यंत्र ) कृषकों के आकर्षण का केन्द्र रहा ।
सिकल स्वोर्ड से प्रतिदिन 7-8 एकड़ गन्‍ने की कटाई की जा सकती है ।
इसकी कार्य दक्षता 20-30 टन प्रति घंटा है ।
कोरिया निर्मित पैडी ट्रांसप्लान्टर 2.5-3 घन्टे में एक एकड़ धान की रोपाई कर सकने में सक्षम है ।
नैनो तकनीक के माध्यम से 86 प्रतिशत ग्रीन हाउस उत्सर्जन की कमी वाले सुरक्षित व सूक्ष्म जैव ईधन के निर्माण, खाद्य पदार्थो के उपर हानि रहित नैनो परत लगाकर इसकी हानि रोकने से अवगत कराया ।
इसके अलावा विभिन्‍न राष्‍ट्रीयकृत बैंकों के स्टॉलों द्वारा कृषकों हेतु ऋण एवं अन्य उपयोगी योजनाओं के बारे में जानकारी दी गई ।
छोटी जोत, कृषि सूचना के अभाव व लचर विपणन व्यवस्था का उन्होंने पर्वतीय कृषि की महत्वपूर्ण चुनौतियां बताते हुए इस दिशा में समन्वित प्रयास किये जाने पर बल दिया ।
किसान मेला एवं कृषि उद्योग प्रदर्शनी में 129 बड़े स्टॉलों सहित कुल 504 स्टॉलों के द्वारा विविध उत्पादों एवं तकनीकों का प्रदर्शन किया गया ।
विगत त्रैमास में जनपद चम्पावत एवं पिथौरागढ़ स्थित कृषि विज्ञान केन्द्रों की वैज्ञानिक सलाहकार समिति (SAC) की बैठकों का आयोजन लोहाघाट कृषि विज्ञान केन्द्र पर फरवरी 25, 2010 एवं गैना एंचोली कृषि विज्ञान केन्द्र पर फरवरी 26, 2010 को किया गया ।
वैज्ञानिक सलाहकार समिति की उक्‍त बैठकों के दौरान विगत अवधि की प्रगति समीक्षा की गई एवं क्षेत्र की कृषि विकास हेतु रणनीति पर गहन चर्चा करने के साथ ही आगामी कार्ययोजना को अनुमोदित किया गया ।
मा० कृषि , कृषि शिक्षा , कृषि विपणन , पशुपालन , दुग्ध विकास , मत्स्य पालन एवं उद्यान मंत्री , उत्तराखण्ड सरकार , श्री त्रिवेन्द्र सिंह रावत द्वारा जनवरी 27, 2010 को कृषि विज्ञान केन्द्र , नैनीताल ( ज्योलीकोट ) , फरवरी 9, 2010 को कृषि विज्ञान केन्द्र , चम्पावत ( लोहाघाट ) का भ्रमण एवं निरीक्षण किया गया ।
भ्रमण के दौरान उन्होंने कृषि विज्ञान केन्द्रों के प्रक्षेत्रों पर लगाये गये फसल प्रदर्शनों का अवलोकन किया तथा केन्द्रों द्वारा कृषकों को लाभान्वित करने हेतु किये जा रही तकनीकी हस्तानान्तरण गतिविधियों की समीक्षा की गई ।
मा० मंत्री द्वारा कृषि विज्ञान केन्द्रों के कार्यों को सराहनीय बताया तथा सम्बन्धित कृषि विज्ञान केन्द्रों को अपने जनपद के सुदूरवर्ती क्षेत्रों में तकनीकी हस्तानान्तरण को और अधिक गतिशील एवं प्रभावी बनाने का आह्वान किया ।
विगत त्रैमास में विश्‍वविद्यालय के अन्तर्गत कार्यरत 11 कृषि विज्ञान केन्द्रों द्वारा कुल 171 प्रशिक्षण आयोजित किये गये, जिनसे प्रदेश के 3742 कृषक, महिलाएं एवं ग्रामीण युवक-युवतियां लाभान्वित हुए ।
फसलों के अग्रिम पंक्‍ति प्रदर्शनों के अन्तर्गत कृषि विज्ञान केन्द्रों द्वारा तिलहनी फसलों द्वारा तिलहनी फसलों में 34.61 है० भूमि पर 192, दलहनी फसलों में 37.83 है० भूमि पर 308 एवं अन्य फसलों में 123.90 है० भूमि पर 1,086 प्रथम पंक्‍ति प्रदर्शनों का आयोजन किया गया ।
कृषि विज्ञान केन्द्रों द्वारा 11 प्रक्षेत्र दिवसों एवं 35 सहायता समूहों की बैठकों का आयोजन किया गया, जिनसे कुल 618 कृषक लाभान्वित हुए ।
कृषि विज्ञान केन्द्रों के प्रक्षेत्रों पर तिलहन ( 100.25 कु० ) दलहन ( 0.36 कु० ) , सब्जी बीज ( 0.36 कु० ) तथा गन्‍ना ( 6539.62 कु० ) बीज उत्पादित किये गये तथा फलों , सब्जियों , औषधीय एवं शोभाकारी पौधों के कुल 1,45,648 पौध तैयार कर कृषकों को वितरित किये गये ।
इस दौरान 356 कृषकों ने कृषि विज्ञान केन्द्रों का भ्रमण किया तथा कृषि विज्ञान केन्द्रों पर 190 मृदा नमूनों की जाँच भी की गई ।
कृषि विज्ञान केन्द्रों ने 2 महिला मण्डल दलों एवं 9 फार्म साइंस क्ल्बों के गठन में सक्रिय भूमिका निभाई ।
इस प्रशिक्षण कार्यक्रम के अन्तर्गत कृषि प्रसार की वर्तमान स्थिति एवं बदलते परिवेश में प्रसार सुधार की आवश्यकता, कृषकों में नेतृत्व विकास की पहचान, कृषि प्रसार में सूचना प्रौद्योगिकी का प्रयोग, आतमा के अन्तर्गत कृषक आधारित प्रसार की विधियाँ, प्रसार शिक्षा के तरीके एवं कृषकों की भागीदारी इत्यादि शीर्षकों पर विस्तार से चर्चा की गयी ।
बेमौसमी सब्जियों के अनुकूल संरक्षित संरचनाओं जैसे लो-टनल एवं पॉली हाउस इत्यादि से परम्परागत खेती की अपेक्षा दो से तीन गुना अधिक पैदावार प्राप्‍त की जा सकती है ।
संरक्षित सब्जी उत्पादन द्वारा वर्ष भर विभिन्‍न प्रकार की सब्जियों की प्राप्‍ति सम्भव है तथा बेमौसम में उत्पादन से बाजर में कृषकों को काफी ऊँची कीमत प्राप्‍त हो जाती है ।
‘सूचना तकनीकी का कृषि में उपयोग’ विषयक प्रशिक्षण ( जनवरी 27-30 , 2010 ) के उद्‍घाटन अवसर पर डा० वाई०पी०एस० डबास , निदेशक , समेटी-उत्तराखण्ड ने कहा कि सूचना क्रान्ति के दौर में सूचना तकनीकी का प्रयोग प्रायः मानव जीवन के सभी क्षेत्रों जैसे बैंकिंग , कृषि , परिवहन , वातावरण , मनोरंजन , शिक्षा , व्यवसाय आदि में किया जा रहा है ।
सूचना तकनीकों में रेडियों , टेलीविजन , कम्प्यूटर , मोबाइल , वीडियो कांफ्रेन्सिंग , इन्टरनेट , पोर्टल , वेबपेज , कम्प्यूटर कियोस्क , टेली मिडिसिन आदि प्रमुख हैं ।
कृषि में सूचना तकनीकी की भूमिका बहुत महत्वपूर्ण है ।
गेहूँ कटाई के उपरान्त खाली पड़ी कृषि भूमि की दो-तीन बार गहरी जुताई करें ।
जिससे मृदा में उपस्थित हानिकारक कीट एवं खरपतवार नष्‍ट हो जाए ।
धान की नर्सरी डालने के पूर्व बीज को नमक के 10 प्रतिशत घोल में डूबो लेने से कीट एवं रोगजनित बीज पानी की सतह पर आ जाते हैं जिसे छान कर अलग करे दें तथा स्वस्थ बीज का उपयोग करें ।
धान की स्वस्थ फसल लेने के लिए 10 मीटर वर्ग की क्यारी हेतु पन्त बायो एजेंट-3 की 50 से 100 ग्राम मात्रा 25 कि०ग्रा० गोबर की खाद के साथ मिलाकर मृदा को उपचारित कर लें ।
रबी फसल ( अगेती गेहूँ ) उत्पादन के बाद कम अवधि वाली फसलें जैसे - मूंग एवं लोबिया की फसल धान के पहले ली जा सकती है ।
गन्‍ने की फसल में आवश्यकतानुसार सिंचाई करें ।
अप्रैल माह में मैदानी क्षेत्र में अदरक , हल्दी तथा जिमीकन्द की तथा पर्वतीय क्षेत्र में आलू की बुवाई करें ।
मई माह में पर्वतीय क्षेत्रों में सब्जी मटर तथा राजमा की बुवाई करें ।
पशुपालन हेतु : - रबी फसल की कटाई एवं मड़ाई के उपरान्त मौसम में काफी बदलाव आ जाता है ।
हरे चारे की समस्या के निराकरण हेतु इस प्रकार फसल चक्र अपनाये जिससे पशुओं को हरा चारा उपलब्ध होता रहे ।
इसके लिए अर्न्तफसली खेती भी एक विकल्प है जैसे - गन्‍ना में मक्‍का , लोबिया व मूंग की खेती ।
भूसे की पाचन क्षमता एवं पोषकता बढ़ाने के लिए उसे 4 प्रतिशत यूरिया के घोल एवं शीरा से उपचारित कर खिलायें ।
सभी पशुओं को नियमित आहार में खनिज मिश्रण एवं नमक दें ।
गर्मी में लू से बचाव हेतु पशुओं को वृक्षों के नीचे छायादार स्थान अथवा पशु शेड में रखें तथा नहलायें एवं भरपूर पानी पिलाएं ।
कृषि विज्ञान केन्द्रों , काशीपुर ( ऊधमसिंह नगर ) , धनौरी ( हरिद्वार ) , ढकरानी ( देहरादून ) एवं लोहाघाट ( चम्पावत ) पर अर्नेट का उद्‍घाटन मा० कृषि मंत्री , भारत सरकार श्री शरद पवार द्वारा अप्रैल 21, 2010 को वीडियो कान्फ्रेंसिंग के माध्यम से नई दिल्ली से किया गया ।
इस सुविधा के द्वारा इन केन्द्रों के वैज्ञानिक सीधे भारतीय कृषि अनुसंधान परिषद से वीडियो कान्फ्रेंसिंग के माध्यम से सम्पर्क स्थापित कर सकेंगे ।
पर्वतीय कृषि शोध एवं प्रसार इण्टरफेस कार्यशाला का आयोजन पर्वतीय कृषि एवं वानिकी महाविद्यालय , रानीचौरी में कार्यवाहक अधिष्‍ठाता , डा० राजेन्द्र प्रसाद की अध्यक्षता में मई 19, 2010 को किया गया ।
इस कार्यशाला के आयोजन का मुख्य उद्देश्य नवीनतम शोध उपलब्धियों को कृषि विज्ञान केन्द्रों के वैज्ञानिकों के माध्यम से किसानों तक त्वरित गति से तकनीकी का हस्तानान्तरण करना था ।
इस कार्यशाला का संचालन डा० आर० पी० सिंह, सह निदेशक ( पादप सुरक्षा ) द्वारा किया गया ।
राज्य कृषि प्रबन्धन एवं प्रसार प्रशिक्षण संस्थान , उत्तराखण्ड ( समेटी - उत्तराखण्ड ) द्वारा विगत त्रैमास से कुल चार प्रशिक्षण आयोजित किये गये ।
इन प्रशिक्षणों को प्रतिभागियों ने अत्यन्त लाभकारी बताया ।
प्रगतिशील कृषक एवं कृषक सलाहकार समिति के सदस्यों हेतु ‘बदलते मौसम में कृषि व्यवस्था विश्‍लेषण एवं मौसम सूचनाओं का उपयोग’ विषयक प्रशिक्षण अप्रैल 27-30 , 2010 को आयोजित किया गया ।
ऐसे में मौसम की सूचनाएं बहुत ही महत्वपूर्ण हो जाती हैं ।
मौसम की सूचनाएं समाचार पत्रों , रेडियों एवं दूरदर्शन द्वारा प्रतिदिन हमारे सामने आती हैं परन्तु उन सूचनाओं का उपयोग हम नहीं कर पाते ।
अगर हम मौसम पूर्वानुमान द्वारा कृषि क्रियाओं की योजना बनाकर कार्य करें तो लाभकारी होगा ।
इस प्रशिक्षण में कुल 21 प्रशिक्षणार्थियों ने प्रतिभाग किया ।
विकास खण्ड स्तरीय तकनीकी दल के सदस्यों हेतु ‘फल उत्पादन: तकनीकी एवं मूल्य संवर्धन’ विषयक प्रशिक्षण मई 19-22, 2010 को आयोजित किया गया ।
कृषक सलाहकार समिति एवं विकास खण्ड स्तरीय तकनीकी दल के सदस्यों हेतु ‘फसल सुरक्षा प्रबन्धन ( खरीफ )’ विषयक प्रशिक्षण का आयोजन जून 08-10. 2010 को किया गया ।
इस प्रशिक्षण के अन्तर्गत खरीफ फसलों में प्रमुख कीट एवं रोग प्रबन्धन , खरपतवार प्रबन्धन तथा सब्जियों के प्रमुख रोग एवं प्रबन्धन तथा जैविक विधि से रोग एवं कीट प्रबन्धन इत्यादि शीर्षकों पर व्याख्यान दिया गया तथा प्रतिभागियों को बॉयोकन्ट्रोल लैब एवं विभिन्‍न शोध इकाईयों का भ्रमण कराया गया ।
इस प्रशिक्षण में कुल 14 प्रशिक्षणार्थियों ने प्रतिभाग किया ।
कृषक सलाहकार समिति एवं विकास खण्ड स्तरीय तकनीकी दल के सदस्यों हेतु ‘बाजार के अनुसार प्रसार कार्य’ विषयक प्रशिक्षण का आयोजन जून 28-30 , 2010 को किया गया ।
प्रसार शिक्षा निदेशालय के प्रशिक्षण एवं भ्रमण इकाई द्वारा विगत त्रैमास में विभिन्‍न सरकारी विभागों , स्वयं सेवी संस्थाओं , निजी एवं सार्वजनिक फर्मों एवं परियोजनाओं द्वारा प्रायोजित कुल 27 प्रशिक्षण कार्यक्रमों का आयोजन किया गया ।
इन प्रशिक्षण कार्यक्रमों से कुल 725 प्रशिक्षणार्थी लाभान्वित हुए ।
अधिकांश प्रशिक्षण तीन दिवसीय से लेकर साप्‍ताहिक भी थे ।
इन प्रशिक्षण कार्यक्रमों की कुल अवधि 117 दिन रही ।
भ्रमणकारियों ने विश्‍वविद्यालय द्वारा कृषिगत नई तकनीकों की जानकारी प्राप्‍त की तथा धान्य, सब्जियों एवं फूलों के उन्‍नत बीज, फल वृक्ष पौध तथा कृषि तकनीकी साहित्य क्रय किया ।
कृषि हेतु : - धान में खरपतवार नियंत्रण के लिए ब्यूटाक्लोर 50 ई०सी० 3.0 लीटर या एनीलोफास 30 ई०सी० 1.65 लीटर मात्रा प्रति हैक्टेयर की दर से रोपाई के 3 - 4 दिन के अन्दर प्रयोग करें ।
सेब एवं नाशपाती में कज्‍जवली धब्बा की रोकथाम हेतु जीनेब या ब्लाइटाक्स 50 का छिड़काव करें ।
धान में नाइट्रोजन की पहली 1/4 भाग मात्र कल्ले फूटते समय एवं दूसरी 1/4 भाग मात्रा बालियां में गोभ के निकलने से पहले यूरिया के रूप में छिड़काव करें ।
उड़द व मूंग की शीघ्र पकने वाली किस्मों की बुवाई मध्य जुलाई से अगस्त के प्रथम सप्‍ताह तक करें ।
तोरिया की बोवाई अगस्त मध्य तक कर लें ।
मैदानी क्षेत्रों में अगस्त माह में अगेती आलू की फसल तथा सब्जी मटर के लिए बुवाई करें ।
पशुपालन हेतु : - जुलाई एवं अगस्त माह में विभिन्‍न संक्रामक बीमारियों जैसे आंत्र शोथ , अतिसार , विषाणु ज्वर , गलाघोंटू, मूंहपका-खुरपका इत्यादि के प्रकोप होने की सम्भावना रहती है ।
इनका प्रकोप होने पर पशुचिकित्सक की सलाह से इलाज करवायें ।
नवजात बच्‍चे को उनके शरीर भार के 10 प्रतिशत भाग के बराबर 3 से 4 घण्टे के अन्तराल पर चार-पांच बार में माँ का दूध (खीस) पिलायें जिससे नवजात बच्‍चे के अन्दर रोग प्रतिरोधक क्षमता का विकास होता है ।
यदि नवजात बच्‍चा अनाथ हो जाय तो खीस की जगह अरण्डी का तेल 15-20 मि०ली०, मुर्गी का एक अण्डा तथा 1 लीटर दूध का मिश्रण तैयार कर इसे तीन या चार खुराक बनाकर पिलायें ।
बरसात में संक्रामक रोगों के फैलने की अधिकांश सम्भावना रहती है ।
अतः पशुओं एवं उनके आवास की स्वच्छता पर विशेष ध्यान दें ।
उत्तराखण्ड में कुल घोषित वन क्षेत्र 64.79 प्रतिशत है जबकि स्टेट फारेस्ट रिर्पोट-2005 के अनुसार राज्य के कुल भू-भाग का 45.70 प्रतिशत ही वास्तविक वनाच्छादित क्षेत्र है ।
वन क्षेत्र के घटने के कारण पारिस्थितिकी असंतुलन पैदा हुआ है, जिसकी वजह से सूखा, बाढ़ और भूकंप जैसी प्राकृतिक आपदाओं में इजाफा हुआ है ।
पेड़ कार्बन डाईआक्साइड को अवशोषित कर हानिकारक कार्बन को जमा कर लेते हैं ।
एक हैक्टेयर में लगे पेड़ छः टन कार्बनडाई आक्साइड हर साल सोख सकते हैं ।
जंगल तेजी से बढ़े, यह धरती और उस पर निर्भर जीव-जंतुओं के लिए जरूरी है ।
वाष्पोत्सर्जन प्रक्रिया के द्वारा इसकी जड़ें जमीन से इतनी भारी मात्रा में पानी का अवशोषण करती हैं कि जल स्तर गिरने का संकट खड़ा हो जाता है ।
‘गरीबों का पौधा’ की संज्ञा के नाम से विख्यात बबूल बहुत तेजी से बढ़ता है और इसका तना सख्त होता है, जिससे यह जलावन के लिए मुफीद होता है ।
इसके बीज प्रकीर्णन प्रक्रिया द्वारा दूसरी जगह भी इसके जंगल खड़े कर देते हैं ।
संभवतः इसके गुण के चलते परती पड़ी जमीन, वाटरशेड और ढलान इत्यादि जगह पर इसे लगाया जाता है ।
पहाड़ों पर पाइप लगाने के चलते वहाँ के पारिस्थितिकी तंत्र को जितना नुकसान इस प्रजाति ने पहुंचाया है, उतना किसी दूसरे से नहीं ।
इसके चलते मौसम चक्र का संतुलन ही गड़बड़ा गया है ।
इसलिए जरूरी है कि अच्छे पौधों का ही रोपण किया जाए ताकि पर्यावरण शुद्ध और हमारी सेहत दुरूस्त रहे ।
पीपल सहित तमाम पारंपरिक भारतीय पेड़ों जैसे नीम, इमली, पाकड़, जामुन, आम, बरगद और बेल के छायादार पेड़ों में पर्यावरण सुधारने की क्षमता है ।
इनके फल व पत्‍ती जमीन में मिलकर उसकी उर्वरा शक्‍ति में इजाफा करते हैं ।
आम, नीम, पीपल, महुआ आदि उत्‍तर भारत के मैदानी इलाके के लिए क्षेत्रीय व उपयुक्‍त प्रजातियां हैं ।
सड़कों के किनारे छायादार और आक्सीजन देने वाले पीपल, बरगद, नीम, अर्जुन और जामुन जैसे पेड़ों को लगाना चाहिए ।
कृषि वानिकी में आर्थिक उपयोग के लिए आम, अमरूद, आंवला के अलावा प्रकाष्‍ठ के लिए पोपलर के वृक्ष लगाना पर्यावरण संगत है ।
पर्यावरण और व्यवसाय की दृष्‍टि से फायदेमंद इन बड़े वृक्षों के अलावा हजारों ऐसे औषधीय पौधे हैं जो आर्थिक रूप से काफी लाभकारी साबित हो रहे हैं ।
तुलसी, अश्‍वगंधा, हरड़, घृतकुमारी ( एलोवेरा ) जैसे कई औषधीय और सगंध पौधे पर्यावरण प्रदूषण को नियंत्रित करने में कारगर हैं ।
जरूरी है अच्छे पौधों का रोपण ।
अच्‍छे पौधों के रोपण के साथ उनकी निगरानी के लिए एक प्रणाली भी विकसित करनी होगी, जिसमें स्थानीय लोगों की भागीदारी से पौधरोपण की लेखापरीक्षण की व्यवस्था हो ।
हमारे पर्यावरण को शुद्ध रखते हुए जलवायु परिवर्तन के घातक दुष्परिणामों से हमारी रक्षा करें और उनकी छाया में जीव-जंतुओं की हजारों प्रजातियां सांस ले सकें ।
धान की फसल में कीट एवं रोगों की समस्या के निदान हेतु विश्‍वविद्यालय के वैज्ञानिकों के एक दल ने गदरपुर विकास खण्ड, जनपद-ऊधमसिंह नगर के लखीपुर एवं आस-पास के गांवों का जुलाई 14, 2010 को समस्याओं की पहचान हेतु भ्रमण किया ।
फसलों में सबसे अधिक प्रकोप तना बेधक कीट का मिला, जिसका निदान बताते हुए वैज्ञानिकों ने बताया कि तराई क्षेत्र में ग्रीष्मकालीन धान की फसल विस्तृत पैमाने पर लिये जाने के कारण तना बेधक कीट का प्रकोप बढ़ता जा रहा है जबकि पूर्व वर्षों में तराई क्षेत्र में इस तरह की समस्या नहीं थी ।
इसके निदान हेतु वैज्ञानिकों ने ग्रीष्मकालीन धान की खेती को बढ़ावा न दिये जाने की सलाह दी ।
जनपद अल्मोड़ा के स्याल्दे विकासखण्ड के दूरस्थ गाँव लम्बाड़ी में पिछले 25 सालों से दीमक की समस्या के चलते गाँव उजड़ने के कागार पर था ।
इस दौरान गाँव में दीमक नियंत्रण संबंधी कीटनाशक दवाओं का छिड़काव किया गया एवं गाँव के 3 व्यक्‍तियों को दवा का छिड़काव करने की तकनीकी का विशेष प्रशिक्षण दिया गया ।
दीमक की समस्या के निदान हेतु घरडा कैमिकल्स , मुम्बई द्वारा निःशुल्क कीटनाशी रसायन उपलबध कराया गया ।
भ्रमण के दौरान यह पाया गया कि जिन प्रक्षेत्रों में कद्‍दूवर्गीय सब्जियों की खेती कई वर्षों से लगातार की जा रही है उनमें यह समस्या अधिक गम्भीर है ।
वैज्ञानिकों ने इस समस्या के समाधान हेतु फसल चक्र अपनाने की सलाह दी तथा अन्य उपायों के बारे में स्थानीय कृषकों के साथ विस्तार से चर्चा की ।
मशरूम एक शुद्ध शाकाहारी भोज्य पदार्थ है जिसकी खेती घर के अन्दर कम पूँजी लगाकर प्रारम्भ की जा सकती है ।
इसमें प्रचुर मात्रा में सुपाच्‍चय प्रोटीन , खनिज लवण , विटामिन्स , आवश्यक अमीनों अम्ल आदि पोषक तत्वों के साथ-साथ औषधीय गुण भी पाये जाते हैं ।
इस सभी गुणों से भरपूर होने के बावजूद इसका उत्पादन बहुत कम किसानों द्वारा किया जा रहा है , जबकि जनपद चम्पावत की भौगोलिक परिस्थितियाँ मशरूम की खेती के लिए अनुकूल हैं ।
प्रशिक्षण में उत्पादन तकनीकी के साथ-साथ मशरूम के विशिष्‍ट व्यंजन बनाने की भी जानकारी दी गयी ।
आशा है कि भविष्य में इसे व्यावसायिक स्तर पर जनपद के अन्य बेरोजगार युवक अपनाकर स्वरोजगार का साधन बनाएंगे ।
राज्य कृषि प्रबन्धन एवं प्रसार प्रशिक्षण संस्थान , उत्तराखण्ड ( समेटी - उत्तराखण्ड ) द्वारा विगत त्रैमास में कुल तीन प्रशिक्षण आयोजित किये गये ।
विकास खण्ड स्तरीय तकनीकी दल के सदस्यों हेतु ‘पशुधन एवं डेयरी प्रबन्ध’ विषयक प्रशिक्षण अगस्त 12-14 , 2010 को आयोजित किया गया ।
इस प्रशिक्षण के उद्‍घाटन अवसर पर निदेशक, प्रसार शिक्षा एवं समेटी-उत्तराखण्ड , डा० वाई०पी०एस० डबास ने पर्वतीय क्षेत्र की भौगोलिक परिस्थिति का उल्लेख करते हुए कहा कि छोटी के साथ कृषक एक या दो पशु पालकर अपने परिवार का पालन पोषण भली प्रकार कर सकते हैं ।
उन्होंने कहा कि पर्वतीय क्षेत्रों में जहाँ 90 प्रतिशत महिलाएं पशुओं के भरण-पोषण का कार्य करती हैं , ऐसी स्थिति में कृषकों को पशुधन व्यवसाय के प्रति ज्यादा सजग रहने की आवश्यकता है ।
विकास खण्ड स्तरीय तकनीकी दल ( बी०टी०टी० ) के सदस्यों हेतु ‘मास्टर ट्रेनर्स के लिए आवश्यक प्रशिक्षण दक्षता’ विषयक प्रशिक्षण अगस्त 26-28, 2010 को आयोजित किया गया ।
यह तभी सम्भव है जब उनको उचित एवं प्रभावी प्रशिक्षण दिया जाय ।
प्रशिक्षण मूल्यांकन एवं कृषिगत प्रशिक्षणों की समस्याओं पर प्रतिभागियों द्वारा एक परिचर्चा आयोजित की गई ।
यह स्थिति केवल कृषि में ही नहीं बल्कि सम्बन्धित क्षेत्रों पशुपालन , उद्यान , मत्स्य , रेशम इत्यादि सभी में है ।
कृषक खेती के पारम्परिक रूप को बदलने में कठिनाई महसूस कर रहे हैं ।
इसलिए प्रसार कार्यकर्ताओं को जागरूक करने के लिए निर्णय अधिकार का विकेन्द्रीकरण , मांग के अनुसार उत्पादन , प्रक्षेत्र व्यवसाय , कृषक समुदाय के क्षमता निर्धारण में निजी एवं सार्वजनिक क्षेत्रों दोनों में अधिकतम अभिकर्ताओं को समाहित करना है ।
प्रसार प्रबन्धन में स्थानीय व्यक्‍तियों की सहभागिता आवश्यक होती है , इसलिए उनसे अच्छे सम्बन्ध बनाना चाहिए , उनकी आवश्यकता एवं कठिनाईयों का अध्ययन करना चाहिए , जिससे स्थानीय स्तर पर सभी व्यक्‍तियों का प्रसार कार्यों में अच्छा सहयोग प्राप्‍त हो ।
प्रसार तंत्र के निरीक्षण एवं कार्यक्रमों में समरूपता लाने के लिए प्रसार तंत्र के अन्दर भी समन्वय की सदैव आवश्यकता होती है ।
आयोजित किये गये यह प्रशिक्षण कृषि विविधिकरण , मृदा परीक्षण एवं पुर्नअभिनवीकरण , मुर्गी पालन , टिकाऊ खेती एवं सब्जी उत्पादन तथा पशुपालन से सम्बन्धित थे ।
इन प्रशिक्षण कार्यक्रमों से 788 प्रशिक्षणार्थी लाभान्वित हुए ।
अधिकांश प्रशिक्षण तीन दिवसीय से लेकर साप्‍ताहिक थे ।
भ्रमणकारियों ने विश्‍वविद्यालय द्वारा विकसित कृषिगत नई तकनीकों की जानकारी प्राप्‍त की तथा उन्‍नत बीज ( धान्य , सब्जियों एवं फूलों ) एवं पौध ( फल वृक्ष ) तथा कृषि तकनीकी साहित्य क्रय किया ।
अक्टूबर में मूँगफली में टिक्‍का रोग नियंत्रण हेतु मैंकोजेब 2 किग्रा या जिनेब 75 प्रतिशत घुलनशील चूर्ण 2.5 किग्रा दवा का प्रति हैक्टेयर की दर से पानी में मिलाकर छिड़काव करें ।
सोयाबीन में सूड़ियों के नियंत्रण हेतु इन्डोसल्फान 35 ई०सी० की 1.5 लीटर मात्रा को 1000 लीटर पानी में मिलाकर प्रति हैक्टेयर की दर से छिड़काव करें ।
राई एवं सरसों की बोवाई अक्टूबर के प्रथम पखवाड़े तक अवश्य पूरा कर लें ।
पर्वतीय क्षेत्रों में अक्टूबर के मध्य से नवम्बर के प्रथम सप्‍ताह तक मसूर की बोवाई करें ।
आलू , मूली , गाजर , शलजम , लहसुन की बोवाई अक्टूबर माह में करें ।
आड़ू आलूबुखारा एवं खुबानी में जड़बेधक कीट की रोकथाम हेतु क्लोरोपाइरीफॉस ( 4 मि०ली० / 10 लीटर पानी में ) का घोल बनाकर थालों में सिंचाई करें ।
उत्तराखण्ड राज्य भौगोलिक एवं पारिस्थितिकीय दृष्‍टि से कृषि विविधीकरण के लिए बहुत ही उपयोगी है ।
यहाँ पर बेमौसमी सब्जी , उद्यान आधारित व्यवसाय तथा पशुधन आदि के क्षेत्र में उन्‍नति के काफी अवसर हैं ।
उत्तराखण्ड में कृषि योग्य भूमि कम होने के कारण पशु पालन व्यवसाय , रोजगार तथा आर्थिक दृष्‍टि से महत्वपूर्ण है ।
इसके अलावा भेड़ , बकरी , अंगोरा शशक तथा मुर्गी पालन लाभदायक व्यवसाय हैं , जो अवैज्ञानिक तरीके से संचालित होने तथा अन्य कारणों से लाभप्रद सिद्ध नहीं हो पा रहे हैं ।
पशुओं से हमें दूध , घी , मांस , ऊन , अण्डा के अतिरिक्‍त खेतों में काम करने के लिए पशु शक्‍ति प्राप्‍त होती है ।
पशुओं को स्वस्थ्य रखने में पशु आहार का बहुत योगदान होता है ।
संतुलित पशु आहार के बारे में पर्वतीय किसान थोड़ा बहुत जानते ही हैं ।
परन्तु भौगोलिक विषमता के कारण अधिकतर किसान भाई हरे चारे की फसलों का उत्पादन नहीं कर पाते हैं तथा पशुओं को भरपेट चारा उपलब्ध नहीं हो पाता है ।
बहुत कम किसान ऐसे होते हैं जो कि पशु आहार में खनिज लवणों के महत्व को समझते हैं ।
अतः इन चारों को खाने वाले पशुओं के शरीर में भी कम मात्रा में खनिज लवण पहुंचते हैं , जबकि खनिज लवण विभिन्‍न शारीरिक क्रियाओं के लिए बहुत जरूरी है ।
बाजार में खनिज लवण मिश्रण , ईट के आकार के ढेले के रूप में मिलते हैं जिन्हें पशुओं के बाड़ों में रखा जा सकता है ।
इसके अलावा पशुओं की बीमारियों के बारे में भी पशुपालकों को विशेष ध्यान देना होगा ।
जब पशु गड्‍ढे, झरने या नदी में पानी पीते हैं या उसके आसपास की उगी घास खाते हैं तो ऊपर बताए गये परजीवी कीड़े उन पशुओं के पेट , आंत या जिगर में प्रवेश कर जाते हैं ।
इसलिए उन्हें साफ पानी पिलाएं व अच्छी जगह चरने दें ।
पशुओं में होने वाले इन सभी वाह्‍य तथा अन्तः परजीवियों की रोकथाम बहुत ही जरूरी है ।
तभी आपके पशु स्वस्थ रह सकेंगे तथा किसान उनसे अधिक लाभ प्राप्‍त कर सकेंगे ।
पर्वतीय क्षेत्रों में पीने के पानी तथा सिंचाई के लिये पानी का अभाव एक गंभीर समस्या के रूप में सामने आया है ।
औसत तापमान बढ़ने व प्रतिवर्ष बड़े क्षेत्रों में जंगलों के अग्‍नि के भेंट चढ़ने से वनस्पति का आवरण नष्‍ट हो रहा है ।
इन सभी कारणों की वजह से जमीन की नमी गायब हो रही है, जिसकी वजह से असिंचित क्षेत्रों की फसलें खासतौर से रबी की फसलें प्रतिवर्ष सूखे की वजह से चौपट हो रही है ।
खेती बाड़ी के लिये पानी की उपलब्धता बनी रहे इसके लिये हमें प्राकृतिक रूप से पाए जाने वाले धारा / नौला तथा खाल / पोखर का जीर्णोंधार करना होगा जिससे भूजल रिचार्ज होता रहेगा , फलस्वरूप भूगर्भीय जल स्तर में कमी नही होगी ।
पलायन की वजह से कृषि भूमि में हल न चलने की वजह से भूमि सख्त एवं बंजर होती जा रही है ।
इसलिए जहां तक संभव हो , कृषि भूमि के बंजर बनने की प्रवृति को रोका जाना होगा ।
कृषिगत जमीन में जैविक पदार्थ में वृद्धि , सड़े हुए गोबर/खरपतवार एवं पत्तियों की खाद एवं वर्मी कम्पोस्ट आदि से संभव है ।
ऐसी भूमि में वर्षा जल को सोखने की क्षमता अधिक होती है तथा नमी देर तक बनी रहती है ।
खेत एवं घरों में वर्षा को संग्रहित करने हेतु सस्ते अल्काथीन टैंक काफी उपयोगी हो सकते हैं ।
इस संग्रहित पानी को सूखे की स्थिति में फसल की सिंचाई ( टपक/फव्वारा विधि से सिंचाई ) हेतु उपयोग में लाया जा सकता है ।
इसी तरह से प्रदेश के सभी विभाग भी यदि मिलकर दीर्घकालीन योजना बनाकर इन कार्यक्रमों को क्रियान्वित करें तो निसन्देह ही कृषि उपज बढ़ाते हुये कृषिगत जमीन को बंजर होने से रोक पायेंगे तथा साथ ही पर्यावरण की रक्षा भी कर पायेंगे ।
प्रसार शिक्षा निदेशालय के तत्वाधान में ‘कृषि कुंभ’ के नाम से विख्यात 89वाँ अखिल भारतीय किसान मेला एवं कृषि उद्योग प्रदर्शनी का भव्य आयोजन मार्च 9-12 , 2011 को विश्‍वविद्यालय परिसर में किया गया ।
साथ ही इस प्रदेश में महिलाओं के श्रम को कम करने के लिए उपयुक्‍त कृषि यंत्र दिये जाने तथा माँस व दूध का उत्पादन बढ़ाने की ओर अधिक ध्यान दिये जाने को कहा ।
डा. सिंह ने बताया कि 12वीं पंचवर्षीय योजना में देश के अग्रणी किसानों को विदेश भेजकर नई तकनीकों की जानकारी दी जायेगी ।
डा. सिंह ने दलहनी फसलों का उत्पादन बढ़ाने हेतु गन्‍ने के साथ मूंग, उड़द एवं लोबिया की कम अवधि वाली प्रजातियों की फसल भी लिये जाने की आवश्यकता बतायी जिससे उत्पादकता के साथ-साथ जमीन की उर्वरता में भी बढ़ोत्‍तरी होगी ।
उत्‍तराखण्ड एवं अन्य प्रदेशों में बोये जाने वाले मोटे अनाजों को उन्होंने भविष्य की फसल बताते हुए उनकी उत्पादन क्षमता अभी से बढ़ाने के लिए वैज्ञानिकों का आह्वान किया ।
उन्होंने प्रदेश में समन्वित कृषि के विस्तार के साथ-साथ पर्यावरण हितैषी कृषि को बढ़ावा देने के लिए विश्‍वविद्यालय द्वारा अधिक प्रयास किये जाने की बात भी कही ।
मेले में विश्‍वविद्यालय के विभिन्‍न महाविद्यालयों के साथ-साथ राष्‍ट्रीय एवं अन्तर्राष्‍ट्रीय स्तर के फर्मों ने स्टॉल लगाकर कृषि से सम्बन्धित उत्पादों एवं तकनीकों का प्रदर्शन किया ।
कृषकों के मनोरंजन हेतु प्रत्येक दिवस सायंकाल सांस्कृतिक कार्यक्रम का भी आयोजन किया गया ।
इसके अलावा विभिन्‍न राष्‍ट्रीयकृत बैंकों एवं बीमा कम्पनियों के स्टॉलों द्वारा कृषकों हेतु ऋण एवं अन्य उपयोगी योजनाओं के बारे में जानकारी दी गई ।
उन्होंने विश्‍वविद्यालय द्वारा विकसित की गयी विभिन्‍न प्रजातियों विशेषकर मक्‍का , गेहूँ , गन्‍ना , धान इत्यादि की सराहना करते करते हुए कहा कि इसी विश्‍वविद्यालय के प्रयासों से आज देश अन्‍न से परिपूर्ण है ।
मेले में कुल 9,000 पंजीकृत कृषकों सहित लगभग 42,000 आगन्तुकों ने भ्रमण किया ।
अखिल भारतीय किसान एवं कृषि उद्योग प्रदर्शनी के उद्‍घाटन एवं समापन अवसर पर विश्‍वविद्यालय के वैज्ञानिकों द्वारा लिखित साहित्यों का विमोचन अतिथियों द्वारा किया गया ।
