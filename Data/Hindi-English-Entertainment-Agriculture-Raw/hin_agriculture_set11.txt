तेजी से बढ़ने वाले पौधों के छोटे-छोटे टुकड़े काट लिए जाते हैं और जो एक साल के हो चुके हों, उन्हें स्लिप्स कहते हैं।
जिन टुकड़ों में जड़ें होती हैं, उन्हीं को रोपाई के काम में लाते हैं।
पौध में से डंठल वाली कड़ी लकड़ी तथा सूखी पत्तियों को काट दिया जाता है।
साफ-सुथरे, स्वस्थ टुकड़ों को इस्तेमाल करना उपयुक्‍त होता है।
खेत में बनाये गये छेदों में आमतौर पर दो जड़ों वाली स्लिपें रोपी जानी चाहिए।
यह नम स्थान पर अच्छी तरह उगने वाला पौधा है परन्तु पानी के जड़ों में रुक जाने से इसको नुकसान पहुंचता है।
सिट्रोनेला की खेती से भूमि की उर्वरता नहीं घटती है, वैसे खाद के साथ थोड़ा रासायनिक उर्वरक मिलाकर देने से घास और तेल दोनों की मात्रा में यथेष्‍ट वृद्धि हो जाती है।
कटाई से पहले खेत के पौधों की अच्छी तरह से निकाई (अन्य घास-फूस से मुक्‍ति) की जानी चाहिए।
तीन माह से अधिक समय के बाद कटाई से तेल की मात्रा घट जाती है, कारण यह है कि पत्तियां आंशिक रूप से सूख जाती हैं।
पत्तियों को प्रात:काल ही काटना चाहिए।
बरसात के पौधों को नहीं काटना चाहिए।
पौधों को तनों की वृद्धि बिन्दु के ठीक ऊपर काटना चाहिए।
पौधों को साल में एक बार नीचे से काट देना चाहिए ताकि सूखी पत्तियां निकल जाएं और झाड़ी उपयुक्‍त ऊंचाई की बनी रहे।
पत्तियों के अतिरिक्‍त जल को समाप्‍त करने के लिए उन्हें थोड़ा सुखा लिया जाता है।
पत्तियों का सुखाना धूप की तीव्रता तथा वायुमण्डलीय अवस्थाओं पर निर्भर करता है।
एक दिन साये में रखना लाभकर रहेगा।
नम मौसम में पत्तियों को रैक पर सुखाया जाता है ताकि फफूंदी न लग सके और किण्वन हो।
तेल का उत्पाद प्रत्येक मौसम में घटता-बढ़ता रहता है, साथ ही भूमि की उर्वरता कृषि की अवस्थाएं तथा आसवन की विधि की काफी भूमिका अदा करते हैं।
व्यावसायिक उत्पादन में फसल की उम्र के हिसाब से तेल की मात्रा घटती जाती है।
खेत में सामान्यत: 4 से 5 वर्ष तक खेती करना आर्थिक दृष्‍टि से लाभदायक होता है।
इसके बाद पुन: रोपाई की आवश्यकता होती है।
सिम्वोपोगान मार्टनी बाल ग्रामनी कुल का पौधा है।
इसको रूसा घास या मोतिया के नाम से भी पुकारते हैं।
इसकी एक दूसरी किस्म सोकिया भी होती है।
इसको जिन्जर घास भी कहते हैं।
इसका तेल मोतिया के मुकाबले घटिया होता है।
जरीनिओल की कृत्रिम रचना भी कर ली गई व बाजार में बिकने भी लगा है, यह कारण भी निर्यात में कमी का है।
सबसे पहले 1924 में पंजाब में मोतिया की खेती की गई।
पामरोजा एक बहुवर्षीय सुगंध वाली घास है।
इसके लिए अच्छे जल निकास वाली दोमट मिट्‍टी चाहिए।
ऐसी भूमि जहां सिंचाई का साधन हो व 150 सें.मी. वर्षा वर्ष भर में हो, पामरोजा के लिए बहुत उपयुक्‍त होती है।
कोहरा पड़ने वाले स्थान पर इसकी खेती अच्छी नहीं होती।
तेल का सुंगधित होना एक अच्छा गुण है।
यदि तेल निकालते समय बाहरी घास-फूस भी आ जाये तो तेल घटिया किस्म का हो जाता है।
इसलिए यह आवश्यक है कि खेत को खरपतवारों से साफ रखा जाये।
पौधे के हर भाग में तेल होता है।
फूल में तेल सबसे अधिक होता है।
सबसे अधिक तेल पौधे में फूल आने के समय ही मिलता है।
यह कटाई करने का ठीक समय होता है।
पामरोजा का खेत आठ वर्ष तक फसल देता है।
परन्तु चार-पांच वर्ष बाद पैदावार ढलने लगती है।
पामरोजा को काटकर कुछ देर सुखा लेना चाहिए व जल्दी से ताजा घास का आसवन करना चाहिए, जिससे तेल अच्छी गुणवत्ता का रहे।
बासमती चावल का उत्पादन बढ़ाने के लिए भारतीय कृषि अनुसंधान संस्थान पूसा, नई दिल्ली (आइएआरआइ) द्वारा विकसित नई किस्म ’पूसा बासमती 1509’ भले ही अब तक राष्‍ट्रीय स्तर पर जारी नहीं हो पाई, लेकिन संस्थान ने पंजाब सरकार की मदद से इस किस्म को वहां जारी कर दिया है।
चावल की इस किस्म का नाम ’पूसा पंजाब 1509’ होगा।
नहीं मिला है बासमती का दर्जा: पंजाब में जारी होने से कृषि वैज्ञानिक उत्साहित हैं, लेकिन उनकी चिंता यह भी है कि तकनीकी पैमाने पर इसे बासमती का दर्जा नहीं मिल पाया है।
दरअसल, केंद्र सरकार किसी किस्म को यह दर्जा तभी देती है जब वह बासमती उत्पादक सभी क्षेत्रों में पैदावार के लिए उपयुक्‍त हो।
संस्थान के जेनेटिक्स विभाग के वैज्ञानिकों ने नई किस्म को ’पूसा बासमती 1121' के विकल्प के रूप में विकसित किया है।
यह बासमती की देश में सर्वाधिक उत्पादित की जाने वाली किस्म है, लेकिन इसमें बकाने की बीमारी लगने के कारण ’पूसा बासमती 1509’ को विकसित किया है।
वैज्ञानिकों का कहना है कि यह किस्म बासमती उत्पादक सभी क्षेत्रों के लिए उपयुक्‍त है, जबकि चावल अनुसंधान निदेशालय (डीआरआर हैदराबाद) से बढ़ावा नहीं मिलने के कारण यह किस्म राष्‍ट्रीय स्तर पर जारी नहीं हो पाई।
संस्थान ने क्षेत्रीय स्तर पर दिल्ली सरकार व पंजाब सरकार से संपर्क किया।
दिल्ली सरकार के कृषि विभाग में इस विषय पर बैठक नहीं हो पाई, जिससे यह पहले पंजाब में जारी हो गई।
संस्थान के निदेशक डॉ.एचएस गुप्‍ता ने कहा कि पंजाब में किसानों को बीज का एक-एक किलो का पैकेट तैयार कर दिया जा रहा है।
वहीं, जनेटिक्स विभाग के प्रमुख डॉ.विनोद प्रभु ने बताया कि यह किस्म दूसरी किस्मों की तुलना में 20 दिन पहले तैयार हो जाएगी।
इससे पानी की बचत होगी।
और पैदावार ’पूसा बासमती 1121’ के बराबर होगी।
इसका चावल 1121 की तुलना में बेहतर है, इसलिए निर्यातकों के संगठन ने भी इसे स्वीकृति दे दी है।
करनाल जिले के दो छोटे-छोटे गांव हैं, तखाना एवं पधाना।
यहां के अधिकतर किसान टमाटर का ही उत्पादन करते हैं।
इस हुनर में अब इतने माहिर हो चुके हैं कि दूर-दराज के गांव के किसान यहां से सीखने आते हैं।
इतना ही नहीं जो आढ़ती कुछ समय पहले किसानों को पैसा देने में नाक-भौंह सिकोड़ते थे, वे आज उनके गांवों में पहुंचकर उनके माल को खरीदने पर मजबूर हैं।
यूपी के आढ़ती भी यहां पहुंचकर सब्जी खरीदते हैं।
टमाटर के अलावा अन्य सब्जियों के चलते गांव के किसान गेहूं-धान की फसल चक्कर में पड़ना ही नहीं चाहते हैं।
किसान रामदास एवं विक्रम सिंह ने बताया कि 1986 में कुछ किसानों ने सुना कि झज्जर के पास कोई किसान अपने खेतों में लाखों रुपए की टमाटर की खेती कर रहा है।
किसान के फार्म पर जाकर देखा तो हमें भी बात जच गई।
हमें लगा कि जब कोई किसान झज्जर के करीब मौजूद ऊंची-नीची जमीन पर इतना मुनाफा ले सकता है तो वे क्यों नहीं।
बस इसी जिद्द ने उनकी तकदीर पलट कर रख दी।
पहले कुछ एकड़ पर टमाटर की फसल लेने की शुरुआत की जिसके बाद उन्होंने पीछे मुड़कर नहीं देखा।
किसान मान सिंह, नरेश कुमार, बिरजू, घनश्याम, प्रवीण व बनवारी सहित अन्य किसान बताते हैं कि इससे पहले इलाके के किसानों को लोग खेती के लिए पैसा देने से भी कतराते थे लेकिन टमाटर एवं अन्य सब्जियों की शुरुआत करने से उन्हें उनकी जरूरत ही नहीं रही।
दोनों गांवों की करीब दो हजार एकड़ जमीन में अक्सर साल में टमाटर की दो फसलें ली जाती हैं।
किसान जैसे ही हर रोज शाम को मंडी में उपज लेकर पहुंचते हैं तो बाकायदा सामान की ग्रेडिंग एवं पैकिंग का काम शुरू होता है।
छत्तीसगढ़ के गावों में इन दिनों राज्य के बाहर के किसानों ने भी अपने पांव जमाने शुरू कर दिए हैं।
खासकर हरियाणा और पंजाब के किसानों ने यहां खेती की जमीन खरीद ली है।
यह सिलसिला अनवरत जारी है।
कहीं छोटे-छोटे टुकड़ों में तो कहीं बड़े चक उनके कब्जे में चले गए हैं।
भास्कर ने जब इसकी पड़ताल की तो पता चला कि उत्तर प्रदेश में बागपत के रहने वाले केंद्रीय नागरिक उड्‍डयन मंत्री और राष्‍ट्रीय लोकदल के अध्यक्ष अजीत सिंह ने भी बेमेतरा जिले के बेरला ब्लॉक में जमीन ली है।
उन्होंने 1990 में अपने नाम से, फिर 2006 में बेटे जयंत सिंह के नाम पर भी जमीन खरीदी।
अजीत सिंह तो सिर्फ प्रतीक भर हैं।
हरियाणा और पंजाब के गुरनाम सिंह तरार, करम सिंह, रामकुमार पंघाल, रणवीर सिंह जैसे सैकड़ों किसानों ने यहां जमीन खरीदी है।
कोई वहां की अपनी पुश्‍तैनी जमीन बेचकर या कुछ रकम जुगाड़ कर राज्य के अलग-अलग इलाकों में खेत खरीद रहे हैं।
हरियाणा के युमना नगर में गुरनाम सिंह तरार वर्ष 2006 में छत्तीसगढ़ आए।
उन्होंने भाइयों के साथ बलौदा बाजार के सुहेला में 108 एकड़ जमीन खरीदी।
वे इस जमीन से 600 क्विंटल धान, 800 क्विंटल गेहूं और 22 हजार क्विंटल गन्ने की पैदावार ले रहे हैं।
13 एकड़ में आम का बगीचा भी है।
कुरुक्षेत्र के करम सिंह ने वर्ष 2000 में खपराडीह और सरसेनी में 42 एकड़ जमीन खरीदी।
वे तीन भाइयों के साथ धान, गेहूं और सब्जियों की खेती कर रहे हैं।
2013-14 के आम बजट में कृषि ऋणों में सवा लाख करोड़ रुपये की बढ़ोतरी कर अपनी पीठ थपथपाने वाली केंद्र सरकार को सीएजी (कैग) रिपोर्ट ने जोर का झटका दिया है।
संसद में पेश सीएजी रिपोर्ट के मुताबिक उसने कुल खातों में से 90, 576 खातों की जांच-पड़ताल की।
इनमें से 20, 242 खातों में गड़बड़ी पाई गई।
इस हिसाब से 22.34 फीसद मामलों में अनियमितता की बात कही जा सकती है।
जांच में पाया गया कि कई ऐसे किसानों को कर्ज माफी हुई जो इसके हकदार नहीं थे, जबकि कई पात्र किसानों को इसका लाभ नहीं मिला और बैंकों ने उनकी दावेदारी खारिज कर दी।
कैग को दस्तावेज के साथ छेड़छाड़ और नकली दस्तावेज पेश किए जाने के भी सबूत मिले हैं।
कर्ज माफी की उचित निगरानी न कर पाने के लिए कैग ने वित्तीय सेवाओं के विभाग को फटकार लगाई है।
किसानों को संस्थागत कर्ज के बोझ से छुटकारा दिलाने के लिए सरकार ने कृषि ऋण माफी और ऋण राहत योजना 2008 लागू की थी।
इसके तहत 3.69 करोड़ छोटे और 60 लाख अन्य किसानों को 52, 516 करोड़ रुपये की कर्ज माफी दी गई थी।
इस योजना ने संप्रग को दोबारा सत्ता में लाने में अहम भूमिका निभाई थी।
भले ही कैग की ताजा रिपोर्ट ने आम चुनाव की तैयारी में जुटी कांग्रेस को असहज स्थिति में ला दिया है, लेकिन कृषि ऋणों में फर्जीवाड़े का खेल संप्रग के सत्ता में आने के बाद ही शुरू हो गया था, जब कृषि ऋणों में बढ़ोतरी के साथ ब्याज दरों में कटौती की गई।
उदाहरण के लिए 2004 में 86, 000 करोड़ रुपये का कृषि ऋण आवंटित किया गया, जो 2011-12 में बढ़कर 5, 75, 000 करोड़ रुपये हो गया।
पिछले आठ वर्षों में कृषि ऋणों में न सिर्फ छह गुना से ज्यादा की बढ़ोतरी हुई, बल्कि हर साल लक्ष्य की तुलना में ज्यादा कर्ज बांटे गए।
81 फीसद छोटे व सीमांत किसानों के हिस्से बमुश्‍किल पांच फीसद कर्ज ही आया।
बाकी मलाई बड़े किसानों, व्यापारियों व उद्योगपतियों के खाते में गई।
2009-10 में दिल्ली और चंडीगढ़ को जितना कृषि ऋण (32, 400 करोड़ रुपये) दिया गया वह उत्तर प्रदेश, बिहार, पश्‍चिम बंगाल और झारखंड को मिले कुल कृषि ऋणों (31, 000 करोड़ रुपये) से भी ज्यादा था।
यह कृषि ऋणों की परिभाषा में बदलाव लाकर किया गया, ताकि कृषि व सहायक गतिविधियों से जुड़े व्यापारियों, उद्योगपतियों, सरकारी प्रतिष्‍ठानों आदि को दिए गए कर्ज को भी कृषि ऋण के दायरे में लाया जा सके।
इतना ही नहीं, जिन सहकारी संस्थाओं को किसानों का मित्र समझा जाता है, कुल कृषि ऋणों में उनकी हिस्सेदारी 1993-94 में 62 फीसद से घटकर 2009 में 12 फीसद रह गई।
इसी प्रकार क्षेत्रीय ग्रामीण बैंक पुनर्गठन के बाद मुनाफे को प्राथमिकता देने लगे।
इसका नतीजा बहुसंख्यक किसानों के साहूकारों-महाजनों और सूक्ष्म ऋण संस्थाओं पर बढ़ती निर्भरता के रूप में सामने आया, जो अंतत: किसानों की आत्महत्या का कारण बना।
राष्‍ट्रीय अपराध रिकॉर्ड ब्यूरो के मुताबिक 1995 से 2010 के बीच 2, 90, 470 किसानों ने आत्महत्या की।
किसानों को नई फसल के लिए सबसे ज्यादा ऋण की जरूरत अप्रैल-मई में पड़ती है, क्योंकि मानसून से पहले उन्हें बीज से लेकर खाद तक का इंतजाम करना पड़ता है।
इसलिए कायदे से वित्त वर्ष के इन दो महीनों में सबसे ज्यादा कृषि ऋण बांटे जाने चाहिए, लेकिन नाबार्ड के आंकड़े कुछ और ही कहानी कहते हैं।
इसके मुताबिक अप्रैल 2009 से जनवरी 2010 के बीच कृषि क्षेत्र पर बकाया ऋण तीन लाख करोड़ रुपये था, लेकिन मार्च 2010 तक यह सीधे पांच लाख करोड़ रुपये बढ़कर आठ लाख करोड़ रुपये हो गया।
फिर अगले ही महीने यह घटकर वापस तीन लाख करोड़ रुपये रह गया।
खुद नाबार्ड के चेयरमैन मानते हैं कि किसानों को खरीफ सीजन के दौरान 50-60 फीसद ऋण लेना चाहिए, लेकिन न तो वितरित ऋण और न ही उनकी अदायगी के साथ फसलों के सामान्य सीजन से कोई वास्ता नजर आता है।
रिजर्व बैंक के गर्वनर डी. सुब्बाराव ने स्वीकार किया है कि सब्सिडी वाला कृषि ऋण दूसरे कार्यों में इस्तेमाल किया जा रहा है।
इसी का नतीजा है कि घोषित लक्ष्य से ज्यादा ऋण बांटे जाने के बावजूद किसानों की महाजनों पर निर्भरता कम नहीं हो रही है।
2000 से 2010 के बीच कृषि क्षेत्र को दिए जाने वाले ऋणों में 755 फीसद की वृद्धि हुई, लेकिन इस दौरान कृषि की पैदावार महज 18 फीसद बढ़ी।
रिजर्व बैंक इसके लिए दो कारणों को जिम्मेदार बताता है।
पहला, बैंक ऋण देने में बड़े किसानों को प्राथमिकता देते हैं, क्योंकि उसमें ज्यादा जोखिम नहीं होता।
चूंकि समय से ऋण लौटाने वाले किसानों को महज 4 फीसद की दर पर कर्ज मिल जाता है, इसलिए बड़े किसान बैंकों से ऋण लेकर उसे 15-20 फीसद ब्याज दर पर छोटे किसानों को देने लगे हैं।
वित्त मंत्रालय के आंकड़े भी इसकी तस्दीक करते हैं।
उदाहरण के लिए 2007 में वितरित कुल कर्ज में छोटे किसानों की हिस्सेदारी महज 3.77 फीसद थी।
2010-11 में कृषि क्षेत्र को मिलने वाला कर्ज लगभग ढाई गुना बढ़कर 5, 09, 000 करोड़ रुपये हो गया, लेकिन इसका सिर्फ 5.71 फीसद हिस्सा ही छोटे किसानों के खाते में गया।
दूसरा, बैंक एक वित्त वर्ष के आखिरी दो महीनों में कृषि ऋण का लक्ष्य पूरा करने के लिए अपने खातों में हेराफेरी से भी परहेज नहीं करते हैं।
स्पष्‍ट है, जब छोटे व सीमांत किसानों को कर्ज मिल ही नहीं रहा तो माफी का सवाल ही कहां से उठता है।
ऐसे में कर्ज माफी में ही नहीं, कर्ज वितरण में भी घोटाला है, जिसके आगे राष्‍ट्रमंडल खेल, 2जी स्पेक्ट्रम और कोलगेट जैसे घोटाले छोटे पड़ जाएंगे।
रबी सीजन में गेहूं की बंपर पैदावार को देखते हुए भंडारण की होने वाली किल्लत से सरकार की सांस फूलने लगी है।
देश के ज्यादातर सरकारी और निजी गोदाम फिलहाल पिछले साल के अनाज से भरे पड़े हैं।
गोदाम खाली कराने के लिए सरकार 50 लाख टन गेहूं निर्यात का फैसला ले सकती है।
खाद्य मंत्रालय के इस प्रस्ताव पर आर्थिक मामलों की मंत्रिमंडलीय समिति (सीसीईए) गुरुवार को विचार करेगी।
कृषि मंत्री शरद पवार ने बताया कि नए सीजन का गेहूं आने में केवल कुछ सप्‍ताह बचे हैं।
गोदामों की कमी को देखते हुए इस पर फैसला लेना जरूरी है।
पवार यहां कृषि विज्ञान मेले में हिस्सा लेने के बाद पत्रकारों से बातचीत कर रहे थे।
गोदामों को खाली कराए बगैर नई फसल के गेहूं का भंडारण संभव नहीं है, जिसके लिए पर्याप्‍त गोदामों की जरूरत है।
पवार ने दलहन व तिलहन की कमी को देखते हुए कृषि वैज्ञानिकों से उन्नत प्रजाति के बीजों के विकसित करने को कहा।
तिलहन की कम पैदावार के चलते ही खाद्य तेलों की मांग का 50 फीसद आयात से पूरा होता है।
दालों की आयात निर्भरता भी निरंतर बढ़ती जा रही है।
सीसीईए गेहूं निर्यात के प्रस्ताव पर विचार करेगी।
इसके अलावा इस बैठक में निजी क्षेत्र के निर्यातकों को भी गेहूं निर्यात की अनुमति देने पर भी चर्चा की जाएगी।
लेकिन उन्हीं निजी व्यापारियों को निर्यात अनुमति मिल सकती है, जो सरकारी स्टॉक के गेहूं को निर्यात करेंगे।
एमएमटीसी, एसटीसी और पीईसी जैसी नोडल एजेंसियां भी निर्यातकों में शामिल हैं।
सरकार पहले ही 45 लाख टन गेहूं निर्यात की अनुमति इन एजेंसियों को दे चुकी है।
इसमें से 20 लाख टन से अधिक गेहूं का निर्यात 295 से 330 डॉलर प्रति टन के हिसाब से हो चुका है।
गेहूं निर्यात के लिए यह मूल्य वाणिज्य सचिव एसआर राव की अध्यक्षता वाली अंतरमंत्रालयी समिति ने तय किया था।
गेहुं की इस अतिरिक्‍त मात्रा के निर्यात की छूट मिल जाने से सबसे अधिक राहत पंजाब, हरियाणा और मध्य प्रदेश को मिलेगी, जहां के गोदामों में पुराना स्टॉक अटा पड़ा है।
केंद्रीय पूल के एक फरवरी को इन तीनों राज्यों के गोदामों में 3.08 करोड़ टन गेहूं का स्टॉक था।
यह जरूरी स्टॉक 1.12 करोड़ टन के मुकाबले बहुत अधिक है।
पिछले दो सालों में बंपर पैदावार और सरकारी खरीद में भारी वृद्धि होने की वजह से गेहूं का स्टॉक बहुत बढ़ गया है।
अप्रैल से शुरू हो रही रबी खरीद का लक्ष्य निर्धारित किया है।
वर्ष 2011-12 में गेहूं की रिकॉर्ड पैदावार 9.48 करोड़ टन हुई थी।
चालू सीजन में गेहूं की उपज 9.23 करोड़ टन होने का अनुमान है।
अपनी विलक्षण छाल, बेलनाकार, चकरदार तने, फैली हुई शाखाओं और पत्तियों का मुकुट धारण किये हुए यूकेलिप्टस एक शोभाकारी वृक्ष है।
इसकी खोज सन 1770 में जोसेफ चैक्स ने की थी, जिसे कैप्टन जेम्स कुल की प्रथम साहसिक प्रशान्त महासागर की यात्रा के दौरान आस्ट्रेलिया के पूर्वी तट से प्राप्‍त किया गया था।
इसे फ्रांसीसी वनस्पति के द्वारा 1770 में यूकेलिप्टस नाम दिया गया।
इसके दो शब्दों "यू" का अर्थ है कुआं और "केलिप्टस" का अर्थ है ढकने वाला अर्थात कुएं का ढक्कन।
इसकी विशेषता यह है कि फूल आते समय कलियों पर एक टोपी की आकृति की संरचना बन जाती है।
वैसे तो यह वंश आस्ट्रेलिया का मूलवासी है परन्तु इसकी अनेक महत्वपूर्ण जातियां अनेक शीतोष्ण तथा समशीतोष्ण देशों में अपना ली गई हैं।
इसकी कुछ जातियों से उत्तम किस्म का काष्‍ठ प्राप्‍त होता है और कुछ अन्य जातियों को औद्योगिक औषधि तथा सुगंधि उद्योग में उत्तम किस्म के तेल निर्माण में इस्तेमाल किया जाता है।
यूकेलिप्टस का सुगंधि उद्योग में इस्तेमाल सगंध के तेल के आविष्कार (1882) के बाद शुरू हुआ।
इसकी प्रकृति और आकार के अनुसार उसके वृक्षों को दीर्घकाय या मैलीज कहते हैं।
दीर्घाकृति जातियां जैसे- यू.के.रेगेंस कठोर काष्‍ठ के लिए विश्‍वविख्यात वृक्ष है।
यूकेलिप्टस सिट्रिमोडोरा एक लंबा और सीधा बढ़ने वाला 20 मीटर ऊंचाई का दीर्घकाल वृक्ष है।
बाद में कोमल पत्तियां निकलती हैं जो शोभायुक्‍त होती हैं।
अन्य फसलों की तुलना में आर्थिक दृष्‍टि से उपयोगी वृक्षारोपण कर पौध तैयार करने में जलवायु की अवस्थायें महत्वपूर्ण भूमिका अदा करती हैं।
मध्यम वर्गीय वायु मंडलीय तापमान के तदस्थ उपयुक्‍त आर्द्रता इसकी आरम्भिक अभिवृद्धि के लिए अच्छी रहती है।
बीजों का अंकुरण तब तक नहीं होता जब तक तापक्रम उपयुक्‍त न रहे अर्थात न ज्यादा अधिक और न ज्यादा कम।
फरवरी के मध्य से लेकर अप्रैल तक सबसे अच्छा अंकुरण होता है और दूसरा जुलाई से लेकर नवम्बर के मध्य तक जब कि तापक्रम 15° सें.30° सें. के बीच रहता है।
जुलाई से सितम्बर तक नम जलवायु भी अंकुरों के लिए अनुकूल नहीं होती क्योंकि इस समय अनेक प्रकार की फफूंदों के आक्रमण से मौत की दर तेज हो जाती है और तेज बारिश से भी छोटे पौधों को क्षति पहुंचती है।
पौधे की वृद्धि 15° सें. से नीचे के तापक्रम में मंद होने लगती है और समानुपातिक रूप में (शून्य) सें. पर पौधे मर जाते हैं।
यू.सिट्रिओडोरा के पौधे पाले के प्रति अत्यंत सुग्राही होते हैं और छोटे पौधे खासतौर पर।
यदि पौध रोपण की ऊंचाई बढ़ा दी जाए तो उष्ण कटिबंधीय स्वरूपों की धार सहन क्षमता घटने लगती है।
इसलिए अच्छे परिणाम प्राप्‍त करने के लिए जब नये पौधरोपण किये जायें तो मूल-भूत बीजों को ऊंचाई के हिसाब से देखकर बोना चाहिए।
अम्लीय या खारी मिट्‍टी, जिसमें कुछ कार्बनिक पदार्थ हों, इसके लिए उपयुक्‍त रहती है।
जलमग्न तथा गोलाश्मी मिट्‍टी इसके लिए उपयुक्‍त नहीं है, इसलिए इसमें पौधरोपण नहीं करना चाहिए।
बहुत सघन हयूमस धारक मिट्‍टी इसकी पौधशालाओं के लिए आवश्यक नहीं होती किन्तु पौध रोपण के समय हयूमसयुक्‍त मिट्‍टी का होना नितान्त आवश्यक है।
जमीन की दो-तीन बार जुताई की जानी चाहिए और अच्छी तरह पटेला चला देना चाहिए।
तहदार खेती की भलीभांति जुताई करके उसमें उर्वरक डालकर सिंचाई कर देनी चाहिए।
हो सके तो मुट्‍ठी भर गोबर की खाद हर गड्ढे में रोपाई के पहले डाल देनी चाहिए।
इसके बीज बहुत छोटे-छोटे होते हैं और 240 बीजों का माप एक ग्राम होता है।
केवल मोटे तथा स्वस्थ बीजों को ही बोना चाहिए, सूखे-सिकुड़े बीज फेंक देने चाहिए।
वायुमंडल के तापमान और आर्द्रता के अनुसार ही 4 से 14 दिनों के अंदर बीज अंकुरित हो जाते हैं।
व्यावसायिक खेती के उद्देश्य से फसल उगाने के लिए पौधशाला तैयार कर लेनी चाहिए या उपयुक्‍त मौसम में सीधे बीज बोकर पादप प्रचारण करना उचित रहता है।
पौधशाला ऊंची क्यारियों में स्थापित की जानी चाहिए।
पारगम्य बलुई दोमट मिट्‍टी पौधशाला के लिए सर्वोत्तम होती है जबकि चिकनी और गोलाश्मी मिट्‍टी इसके लिए काम में नहीं लायी जानी चाहिए।
बोते समय इस बात का ध्यान रखते हैं कि बीज एक सें.मी. से अन्दर न बोए जायें या इधर-उधर न लगें।
थैलों में सीधे ही पौध उगाई जा सकती हैं।
प्रत्येक थैले में लगभग 10 बीज बोये जाते हैं, उन्हें मिट्‍टी में मिलाकर सींच लेते हैं।
उनमें उगे हुए पौधों को 2-6 महीने तक बढ़वार के अनुसार हल्का किया जा सकता है।
यह विधि परंपरागत रीति से अधिक सुविधाजनक तथा उपयोगी रहती है।
इससे यह लाभ है कि पहले खेतों में पौधशालाएं तैयार कर पुन: उन्हें खेतों में स्थानांतरित किये जाने का दुहरा खर्चा बच जाता है।
साथ ही थैलों में पौधों के मर जाने का जोखिम भी नहीं रहता।
थैलों में उगाये गये पौधों को 2 से 6 माह के उपरांत मौसम की स्थिति देखते हुए, जब ये औसतन 30 सें.मी. के हो जायें तब रोपाई के लिए सर्वाधिक उपयुक्‍त होते हैं।
इस अवस्था में पोलिथीन के थैलों में दरार कर देनी चाहिए या फिर उसे पूरी तरह हटा लेना चाहिए और फिर मिट्‍टी के गोले के साथ अंकुरों को रोपाई के काम में लाना चाहिए।
इसमें इस बात का ध्यान रहे कि जड़े बिल्कुल छेड़ी न जायें और इस कार्य के लिए गहरे गड्ढे खोद लेने चाहिए।
चारों ओर जगह को पूरी तरह मिट्‍टी से भरकर उसी दिन अच्छी तरह सिंचाई कर देनी चाहिए।
सिंचाई में देर करने से वृद्धि में रुकावट पैदा हो सकती है और आसवित होने योग्य बूटी में घटाव हो सकता है।
तुषार वाले ( पाला पड़ने की संभावना वाले) क्षेत्रों में अगस्त-सितम्बर रोपाई के लिए उपयुक्‍त नहीं होता है।
एक बार जब बरसात में पौधे टिक जाते हैं तो आगामी ऋतुओं में किसी भी प्रतिकूल परिस्थिति को सहन करने की क्षमता रखते हैं और जाड़े में होने वाली क्षतियों को सहन करने में समर्थ होते हैं।
यूकेलिप्टस वंश अथवा यू.सिट्रिओडोरा जाति के लिए किसी विशेष किस्म के उर्वरक प्रयोग के संतोषजनक आंकड़े अभी तक उपलब्ध नहीं हुए हैं।
वैसे नाइट्रोजनयुक्‍त खाद इसके उत्पादन में वृद्धि के लिए सहायक सिद्ध हुई है जिससे प्रति यूनिट क्षेत्र में तेल की मात्रा में उल्लेखनीय वृद्धि होते देखा गया है।
वैसे पत्तियों में उर्वरक प्रयोग से तेल की मात्रा में वृद्धि का कोई सीधा संबंध नहीं है।
इसलिए इनके नियमित प्रयोग की सम्मति नहीं दी जाती, जब तक कि भूमि में इन तत्वों की खासतौर से कमी न हो।
इस बात का ध्यान रखना चाहिए कि फसल की पत्तियों में तेल की मात्रा काफी हो और मौसम भी उपयुक्‍त हो।
बदली तथा बरसाती दिन कटाई के लिए अनुपयुक्‍त हुआ करते हैं।
6 से 8 महीने के पौधे को पहली कटाई के लिए लेना चाहिए।
हालांकि इस अवस्था में तेल की मात्रा अपेक्षाकृत कम हो जाती है परन्तु बार-बार काटने से पत्तियों की वृद्धि तीव्र हो सकती है।
शाखाएं भी बहुत अधिक निकलने लगती हैं, इससे निरंतर पैदावार में वृद्धि होती रहती है और यह क्रम 3 वर्षीय पुराने पौधों में लगातार जारी रहता है।
पहली कटाई 30 से 45 सें.मी. भूतल के ऊपर से की जानी चाहिए और दुबारा 75 से 90 सें.मी. भूमितल पर से काट लेना चाहिए।
आमतौर पर पौधे से तीन फसलें लेनी चाहिए ताकि अधिकतम तेल हासिल किया जा सके।
यह अवस्था मध्य फरवरी, मध्य मार्च, मध्य जुलाई और फिर अक्टूबर के अंत और नवम्बर के आरम्भ में सर्वोत्तम हुआ करती है।
इससे नयी पत्तियां निकलने के लिए चार महीनों का अंतराल मिल जाता है।
दो वर्ष के उपरान्त प्रत्येक गड्ढे में केवल एक पौधा रहने दिया जाना चाहिए ताकि नयी शाखाओं और प्ररोहों को विकसित होने के लिए यथेष्‍ट पोषणमान और स्थान सामान्य वृद्धि के दौरान मिल सके।
पतली शाखाएं आसवन के लिए उपयुक्‍त हुआ करती हैं।
बूटी को यथाशीघ्र, आसवन क्रिया से गुजारना चाहिए।
भंडारण करने से पत्तियां या तो सूख जाती हैं या फिर उलटते-पलटते न रहने से वे सड़ने लगती हैं, इससे तेल निष्कर्षण क्षमता घट जाती है।
आर्थिक दृष्‍टि से यह सुझाव नहीं दिया जा सकता कि पत्तियों को शाखाओं से अलग किया जाये।
पत्तियों और मुलायम शाखाओं का अनुपात 7:3 का होना चाहिए।
इस प्रकार की बूटी से, जो सिंचित क्षेत्र से प्राप्‍त की जाती है, औसतन 200 मीटर तेल प्राप्‍त होता है जबकि असिंचित क्षेत्रों की बूटी से 150 लीटर तेल मिलता है।
तेल के अतिरिक्‍त एक हैक्टर पौधों से 11 टन सूखी लकड़ी भी प्राप्‍त है जो कागज उद्योग के काम में आती है और ही साथ ईंधन भी मिलता है।
यह बात विशेष रूप से ध्यान देने योग्य है कि बूटी को कटाई के तुरन्त बाद ही आसुत कर लेना चाहिए ताकि तेल के उड़ने का भय न रहे और भंडारण के दौरान गुणात्मक नुकसान भी न हो।
संघनन के बाद तेल पानी पर तैरता रहता है और उसे सरलता के साथ पानी से अलग किया जा सकता है।
हालांकि आस्ट्रेलिया में यूकेलिप्टस की अनेक बीमारियों तथा जीवनाशी रोगों की जानकारी है किंतु भारत में अभी इसकी कोई गम्भीर समस्या नहीं है।
कुछ क्षेत्रों में दीमकों का प्रकोप होता है।
यदि काफी समय के लिए भूमि सूखी छूट जाये तो दीमक जड़ तथा तने की छाल को खा जाती हैं, जिससे पौधा तुरंत ही मर जाता है।
बालदार कैटरपिलर (रेंगने वाला कीड़ा) यू.सिट्रिओडोरा की पत्तियों को खा जाता है।
समय से इससे मुक्‍ति के लिए नियमित रूप से बी.एच.सी. चूर्ण का छिड़काव करना चाहिये।
कतिपय फफूंद (कवकजन्य) व्याधियां भी यूकेलिप्टस को क्षति पहुंचाती हैं।
भूमि की अत्यधिक हयूमस धारण क्षमता से भी रोग की वृद्धि होती है और रातों रात पूरी पौधशाला रोगग्रस्त हो जाती है।
पत्तियों पर कोले-टोट्राइकम की जातियों का आक्रमण भी होता है।
उपरोक्‍त के अतिरिक्‍त कुछ विषाणुजनित बीमारियां पत्तियों का आकार छोटा कर देती हैं जिसे फिलोडी कहते हैं।
इसमें पत्तियां हल्की लाल या पीली हो जाती हैं और कुछ अन्य चित्तियां उभर आती हैं।
इस प्रकार के रोग चिन्ह प्रदर्शित करने वाले पौधों को तुरन्त तोड़कर नष्‍ट कर देना चाहिए।
इससे प्राप्‍त सुगंधित तेलों में कपूर से लेकर पिपरमिंट, गुलाब या नींबू की सुगंध आती है।
तेल का उपयोग औषधीय औद्योगिक जैसे- असंक्रामक, स्वच्छताकारक तथा सुगंधि उद्योग आदि के लिए किया जाता है।
इसकी बढ़ती हुई मांग इसमें विद्यमान सक्रिय तत्व सिट्रोनेल पर निर्भर है।
तेल का प्रमुख घटक वस्तुत: सिट्रोनेल ही होता है।
जितना अधिक सिट्रोनेल तेल में पाया जायेगा उसकी कीमत उतनी ही बढ़ती जायेगी।
इसका तेल रंगहीन और मीठी सुगंध वाला है।
इसके तेल का उपयोग मुख्यतया उद्योग में किया जाता है और हाइड्राक्सी सिट्रोनेलेयाल तथा मेंथाल भी इसी से बनते हैं।
थोड़ी मात्रा में तेल को कीटाणुनाशक तथा निर्जीव कारक पदार्थों में मिलाकर उसकी महक को बढ़ाया जा सकता है।
यह जावा सिट्रोनेला तेल का एक प्रभावशाली विकल्प और पूरक है।
इसका इस्तेमाल साबुन उद्योग तथा सौन्दर्य प्रसाधनों को बनाने में किया जाता है।
यू.सिट्रिओडोरा की लकड़ी का इस्तेमाल घर बनाने तथा खानों में किया जाता है।
इसको कागज निर्माण के उद्योग में भी इस्तेमाल किया जाता है।
एर्बाल मोस्कम मस्कोटसलिन "मालवेसी" कुल का भिन्डी के समान पौधा होता है।
मुश्क दाने के बीजों को आमतौर से "एम्ब्रीट" बीज कहा जाता है।
इसके बीजों में कस्तूरी के समान सुगंध पाई जाती है।
बीजों के खोल या छिलके से अत्यंत मूल्यवान तेल प्राप्‍त होता है।
इस वाष्पी तेल को मुश्क सीड आयल या एम्ब्रीट सीड आयल कहा जाता है जिसे उच्चकोटि के मूल्यवान इत्र और सुवासित तम्बाकू (जर्दा) में उपयोग किया जाता है।
यह बीज अत्यंत उपयोगी है और विदेशी बाज़ारों में इनकी बहुत मांग है।
इसके बीजों में उद्‍दीपक संक्रमणरोधी, शीतलकारी, पौष्‍टिक, रेचक और स्वेदकारी गुण पाये जाते हैं।
खुजली होने और सांप के काटने पर बीजों का पेस्ट दूध में मिलाकर लेप बनाकर रगड़ा जाता है।
राष्‍ट्रीय वनस्पति उद्यान लखनऊ ने बीजों से सुगंधित रंचकों को अलग करने के लिए एक नई प्रक्रिया का विकास किया है।
इस प्रक्रिया में बीजों के महीन चूर्ण का शीतल अल्कोहल के साथ निष्कर्षण किया जाता है।
परकोलेटर की बैटरी के रिसाइकलिंग से "अल्कोहलीय सांद्र" प्राप्‍त होता है।
इसे शीतल कर इससे जलीय अल्कोहलीय अंश को ईथर से अलग किया जाता है।
इस अंश को तनु क्षार से धोने से सुगंधित एब्सलूट प्राप्‍त होता है।
बाद में विलायक को अलग कर दिया जाता है।
शीतलीकरण की क्रिया से एब्सलूट का स्टेराल भाग अलग हो जाता है।
भारत में इस बीज की खेती बड़े पैमाने पर नहीं की जाती है।
फिर भी कुछ मात्रा में बीज उत्तरी, उत्तर-पूर्व और मध्य भारत से प्राप्‍त होता है।
पाला इस को सबसे अधिक हानि पहुँचाता है, अत: शीतकाल में अधिक ठण्ड वाले क्षेत्रों में इसकी खेती वर्जित है।
लगभग 1200-1400 मिली मीटर वर्षा इसके लिये पर्याप्‍त है।
दोमट उपजाऊ भूमि में यह पौधा अच्छा होता है।
भूमि में पानी नहीं रुकना चाहिए व निकास अच्छा होना चाहिए।
15 जून से 15 जुलाई तक इनके बीजों को बोने का सबसे अच्छा समय है, वैसे ये बसन्त, गर्मी या बरसात में बोया जा सकता है।
अच्छी फसल प्राप्‍त करने हेतु प्रति हैक्टर 25 क्विंटल गोबर खाद तथा 1.5 से 2 क्विंटल अमोनियम सल्फेट खेत में डालना चाहिए।
वर्षा के आरम्भ होने के पहले तक नियमित रूप से जनवरी-फरवरी और मार्च में सिंचाई करनी पड़ती है।
जब पौधे बड़े हो जाएं तब निराई की कोई आवश्यकता नहीं होती है।
मोज़क पत्ती पर लगता है।
बन्दर भी कच्चे फल पौधों से तोड़कर खा जाते हैं।
चूहे पके बीजों को खा जाते हैं।
लखनऊ के खेतों में इनके अलावा और कोई बीमारियां या कीट अभी तक लगते नहीं देखे गये।
वैसे तने काटने वाले कीड़ों का प्रकोप इस पौधे को नष्‍ट करते देखा गया है जो नई डालियों को काट देता है।
हूमूलस लूपूलस लिन "मोरेसी" कुल का एक बहुवर्षी आरोही पौधा है।
जिसे आमतौर पर हॉप्स कहा जाता है।
इसका मादा पौधा अपने पुष्प क्रम के लिए मूल्यवान है।
पुष्पक्रम को मदिरा में विशिष्‍ट गंध और तीक्ष्ण स्वाद लाने, खाद्य पदार्थों को स्वादिष्‍ट बनाने तथा इनको लम्बे समय तक सुरक्षित रखने के लिए उपयोग किया जाता है।
पुष्पक्रम में पाये जाने वाले ये विशेष गुण इनके कोन में उपस्थित लूपूनिन ग्रंथियों के रसायनों के कारण होता है।
पुष्पक्रम के यही भाग निद्राकारी, पौष्‍टिक तथा आरामदेह समझे जाते हैं।
वर्तमान में हॉप्स की खेती व्यापारिक दृष्‍टि से लगभग 20 देशों में की जाती है।
भारत में 20वीं शताब्दी के पांचवें दशक में मदिरा का निर्माण करने वाले लगभग 6 कारखाने थे।
इन कारखानों की हॉप्स की आवश्यकता इसका आयात करके पूरी की जाती है।
भारत में हॉप्स की आवश्यकता और खपत निरन्तर बढ़ती जा रही है क्योंकि यहां मदिरा उद्योग का विकास तीव्रता से हो रहा है।
लगभग 70 से अधिक व्यापारियों को मदिरा निर्माण के लिए लाईसेन्स प्रदान किये गये हैं।
आयात की मात्रा तथा मूल्य कम करने और आत्मनिर्भर होने के लिये यह जरूरी है कि कश्‍मीर तथा हिमाचल में इसकी कृषि का विकास किया जाये तथा अन्य स्थानों पर भी इसकी कृषि की कोशिश की जाये।
पहली बार इनके पौधों को देहरादून में लगाने का प्रयास किया गया जिन्हें लार्ड आर्कलैण्ड से 1840 में प्राप्‍त किया गया था।
पर इस पौधे के फूल खिलने के समय भारी वर्षा होने से इसके कोन और लूपूलिन के विकास पर हानिकारक प्रभाव पड़ता है।
लोथर ने सन 1851 में हॉप्स को कश्‍मीर में प्रविष्‍ट कराने का सुझाव दिया।
चम्बा (अब हिमाचल प्रदेश में है) में भी यह उगाया गया।
हॉप्स उच्च कोटि का था जिसे एम्स्टर्डम में हुई प्रदर्शनी में पदक प्राप्‍त हुआ।
19वीं शताब्दी में कश्मीर में प्रविष्‍ट कराये गये हॉप्स की व्यापारिक खेती कश्मीर हार्टीकल्चरल डिपार्टमेन्ट द्वारा दोबागा क्षेत्र, उत्तरी श्रीनगर में की गई।
शिमला में हॉप्स की खेती के उपयुक्‍त सही वातावरण उपलब्ध नहीं है फिर भी यहां पर इसकी खेती के प्रयास किये गये।
दरअसल शिमला में हॉप्स को रोग और कीट हानि नहीं पहुंचाते।
भारत में हॉप्स की खेती व्यापारिक पैमाने पर कहीं भी नहीं की जाती है।
हॉप्स प्रकाश के प्रति संवेदनशील पौधा है और इसकी सफल व्यापारिक खेती केवल उष्णकटिबंधीय क्षेत्रों की गर्म जलवायु में 34° अक्षांश पर भूमध्य रेखा के दोनों ओर की जा सकती है।
भारत में इस प्रकार की जलवायु और अक्षांश की उपस्थिति कश्मीर और हिमाचल प्रदेश के कुछ स्थानों पर पाई जाती है।
हॉप्स के लिए उपजाऊ भुरभुरी दोमट मिट्‍टी जिसका पी.एच. मान 6-8 हो सबसे अच्छी है।
हॉप्स बीजों से और कलमों से उगाया जाता है।
बीज से होने वाले पौधे फूलने के लिए अधिक समय लेते हैं।
फूल कम गुणकारी होते हैं।
व्यापारिक खेती के लिए हॉप्स कलमों द्वारा ही उगाया जाता है।
कलम रोग रहित होनी चाहिए।
हॉप्स की छंटाई जरूरी है।
छंटाई बसन्त ऋतु के आरम्भ में की जाती है।
छंटाई एक तेज चाकू से की जाती है।
छंटाई के बाद खेत की गुड़ाई करनी चाहिए।
जब फूल हल्के पीले-हरे और कुरकुरे, आसानी से टूटने वाले हो जाएं तो समझ लेना चाहिए कि तोड़ने का समय आ गया है।
कश्मीर में फूल आखिरी अगस्त से लेकर सितम्बर के अन्त तक तोड़ने के लिए तैयार हो जाते हैं।
जब फूल पक जाएं तो 10 दिन के अंदर ही पूरी तुड़ाई कर लेनी चाहिए।
तुड़ाई में देरी करने से फूल अधिक कुरकुरे हो जाते हैं।
क्षेत्रीय अनुसंधान प्रयोगशाला, जम्मू ने दो वर्ष पूर्व हॉप्स की खेती, जनन, रसायन और फसल कटाई आदि के अध्ययन के लिए सक्रिय कार्यक्रम बनाये और अपनी शाखा प्रयोगशालाओं श्रीनगर तथा कश्मीर में कार्य आरम्भ किया।
इस संबंध में हॉप्स का उत्पादन करने वाले देशों में विभिन्न जातियों को मंगाकर इसका जर्मप्लाज़्म आधार तैयार किया गया।
इनमें से कुछ जातियों की खेती कश्मीर की जलवायु में ठीक है।
भारतीय संस्कृति में बेला फूल का अपना विशिष्‍ट स्थान है।
यह पौधा अपने अत्यंत सुगंधित पुष्पों के लिए पसन्द किया जाता है।
संसार के समस्त उष्ण तथा उपोष्ण कटिबंधीय क्षेत्रों में लगाया जाता है।
भारत में इसके पौधे प्राचीन काल से ही मिलते हैं, फिर भी इसका मूल स्थान भारत के पश्‍चिम का कोई देश माना जाता है।
दक्षिण भारत में बेला पुष्प का उपयोग क्रीम, साबुन तथा कास्मेटिक्स बनाने में किया जाता है।
शास्त्रकारों के अनुसार चीन में बेला पुष्प का उपयोग चाय में सुरसता प्रदान करने के लिये किया जाता है।
मलाया में इसके पुष्प नारियल के केश को सुगंधित करने हेतु उपयोग में लाये जाते हैं।
इसके पुष्प में एक पीला रंजक (केसर) होता है।
जो केसर के स्थान पर उपयोग किया जाता है।
इसके पुष्पों से तैयार लोशन चेहरे एवं आंखों को धोने में उपयोग किया जाता है।
बेला की लगभग 15 किस्में पाई जाती हैं।
जिसमें इकहरे एवं दोहरे पंखुड़ियुक्‍त पुष्प वाली किस्म होती है।
जिन्हें विभिन्न भागों में भिन्न-भिन्न नामों से पुकारा जाता है।
मोतिया बेला: यह एक विख्यात किस्म है जिसकी पत्तियां लगभग 9 सें.मी. लम्बी और 6.5 सें.मी. चौड़ी होती हैं।
लखनऊ की जलवायु में पुष्प लगभग 3 सें.मी. चौड़ा होता है जिसमें पंखुड़ियों की लगभग चार कतारें पाई जाती हैं।
बेलामोगरा: इसका पौधा झाड़ीनुमा होता है एवं इसके फूल सफेद व सुगन्धित होते हैं।
इसके फूल उत्तर भारत में अप्रैल से जून तक मिलते हैं।
बेला कश्मीरी: इसका झाड़ीनुमा पौधा ऊसर में बहुत ही सफल रहा है।
यह बहुत ही उपज वाला साबित हुआ।
फूल मिलने का समय उत्तर भारत में अप्रैल से जुलाई तक है।
बेला को भी अच्छी उपजाऊ दोमट मिट्‍टी चाहिए।
खुली धूप वाले स्थानों में यह अच्छा होता है।
बेला कलमों व दाब द्वारा ही उगाया जाता है।
छंटाई करना बहुत आवश्यक होता है क्योंकि इससे फूलों की पैदावार पर भारी प्रभाव पड़ता है।
छंटाई से पहले सिंचाई को रोक देना चाहिए।
पुरानी सूखी टहनियों को तो काट कर हटा देना चाहिए।
45 सें.मी. से ऊपर छंटाई करनी चाहिए।
छंटाई के बाद कटी टहनियों पर बोरजेपेस्ट लगा देना चाहिए जिससे कोई फफूंदी या कीट न लगने पाये।
बेला के फूलों की पंखुड़ियों में उड़नशील तेल के कारण सुगंध आती है।
सुगंध फूल के खुलते ही आरम्भ हो जाती है।
इनमें सबसे अच्छी कांक्रीट के लिए गुन्डुमाली किस्म है।
विदेशों में बेला की कांक्रीट को लोग कम जानते हैं।
तमिलनाडु कृषि विश्‍वविद्यालय में बेला से प्रति बार 3 किलो फूलों से कांक्रीट निकाले जाने की विधि पूरी तरह से निकाल ली गई है।
हिमाचल प्रदेश से पश्‍चिम की ओर 1500-4200 मीटर की ऊंचाई तक ये पौधे झाड़ियों के रूप में पाये जाते हैं।
कभी-कभी ये छोटे वृक्षों के रूप में भी दिखाई पड़ते हैं।
छाल लाल-भूरी कागजी धज्जियों के रूप में उतरती है।
यह पौधा अत्यन्त परिवर्तनशील है और इसकी अनेक भौगोलिक और उद्यानी किस्में पायी जाती हैं।
इस पौधे में मार्च-अप्रैल में फूल निकलते हैं और अगले साल अगस्त-सितम्बर में जाकर फल पकते हैं।
प्राकृतिक दशाओं में पक्षी इसके फल खाते हैं और इस तरह बीजों के फैलने में सहायता करते हैं।
जूनिपर के फलों में जिन जैसी गंध उठती है और स्वाद तारपीन के तेल जैसा होता है जो बाद में कुछ कड़वा लगता है।
फल जिन तथा खाद्य पदार्थों को सुवासित करने में और कभी-कभी खाने के काम में आता है।
यूरोपीय देशों में मदिरामय पेय बनाने में फलों को बड़ी तादात में इस्तेमाल किया जाता है।
उत्तर भारत के बाजारों में जूनिपर के सूखे फल बिकते हैं।
पके फलों के भापीय आसवन से जूनिपर तेल निकाला जाता है।
आसुत फलों के गुणों के अनुसार 0.8 से 1.6 प्रतिशत तक तेल प्राप्‍त होता है।
कच्चे हरे फलों से निकाला गया तेल घटिया किस्म का होता है और ज्यादा पके फलों का तेल एक तरह का रेजिन बन जाता है।
व्यापारिक तेल का अधिकांश भाग एल्कोहली आसवन के समय उपोत्पाद के रूप में प्राप्‍त होता है।
इसमें प्राकृतिक ऑक्सीजनयुक्‍त गंधवाही यौगिक नहीं होते।
जूनिपर तेल रंगहीन या पीले-हरे रंग का साफ द्रव होता है।
जिसमें लाक्षणिक फल गंध और तीखा स्वाद होता है।
रखा रहने पर तेल में चिपचिपाहट और तारपीन की सी गंध आ जाती है।
जूनिपर तेल अधिकतर यौगिकीकृत जिन के स्वादगंध में और लिकर और पौष्‍टिक औषधियों में इस्तेमाल होता है।
दुहरे परिशोधित तेल का स्वाद गंध मान उच्च होता है।
नकली जूनिपर तेल भी बनाये जाते हैं।
पशुओं को खिलाने के लिए भी फलों की बची-खुची पोक इस्तेमाल होती है।
राख में पोटेशियम और कैल्शियम बहुतायत में पाई जाती है।
जूनिपर वृक्ष के सभी भागों में वाष्पशील तेल होता है।
इस वृक्ष से एक तरह का रेविधिनेट रस भी रिसता रहता है।
जो छाल पर आकर कड़ा हो जाता है।
इसका भ्रमवश सेंडेरक गोंद (जो टेट्राकिनिस आर्टीकलेटावाल मास्टर्स से प्राप्‍त होता है) के समतुल्य माना गया है।
शीर्षस्थ टहनियों और सूइयों से चमकदार पीला तेल ( आ.घ.²°, 0.8531) निकाला जाता है, ( उपलब्धि 0.15-0.18 प्रतिशत) , जिसमें जूनिपर तेल की खास गंध होती है।
व्यापारिक जूनिपर काष्‍ठ-तेल सामान्यतया जूनिपर की लकड़ी और टहनियों का तारपीन के साथ आसवन करके बनाया जाता है।
अधिकतर यह तारपीन और जूनिपर तेल का मिश्रण होता है।
जूनिपर की लकड़ी (भार 528 मि.ग्रा./घमी.) बादामी, कुछ-कुछ कठोर, टिकाऊ, सुगंधित और अत्यंत रेजिनमय होती है और आसानी से सींची जा सकती है।
यह आमतौर पर छोटे आकार से मिल जाती है और बाड़ा बनाने, शहतीरें बनाने और स्वाद में ईंधन में इस्तेमाल की जाती है।
जूनिपर रेतीली व दोमट नम मिट्‍टी में अच्छा होता है।
यह सूखे पथरीली तथा कंकरीली भूमि में भी हो जाता है।
इसके पौधे बीज, कलम, दाब व पौधों पर ही कलम बांध कर तैयार किये जाते हैं।
बीज बहुत वर्ष तक उगाने योग्य रहते हैं।
जब बीज बोये जाते हैं तो अंकुरित होने में लगभग एक वर्ष का समय लगता है।
अप्रैल-मई में पौधों में फूल आते हैं और फल अगस्त-सितम्बर में पकते हैं।
पौधे के सब भागों से तेल निकाला जा सकता है परन्तु मुख्य रूप से पके फलों से ही तेल निकाला जाता है।
बाहरी देशों में इसके फलों के तेल का मूल्य लगभग 9000 रू. प्रति किलो है।
भारतीय जूनिपर बहुत कुछ कम वर्षा वाले क्षेत्रों में, सूखी चट्‍टानों या पथरीली जमीन में जहां-तहां बिखरे रूप में उग जाता है।
केवल अनुकूल छायादार, मिट्‍टी में नमी वाली जगह में ही इसकी घनी बढ़वार होती है।
फूल बसंत में आते हैं और फल अगले साल सितम्बर-अक्‍तूबर में लगते हैं।
इस वृक्ष में, विशेषयता सूखी चट्‍टानी जमीनों में खूब फैलने वाला मूत्र-तंत्र होता है इसलिए यह तेज हवा में भी खड़ा रह सकता है, पर खुली जगहों में ये वृक्ष बौने और गठीले रह जाते हैं।
यह सूखा भी सह सकता है और तुषार भी।
यह निम्नताप भी सह सकता है।
बहुत ही अनुकूल परिस्थितियों में तो बढ़ोत्तरी की सीमा लांघी जा सकती है।
छाल उतर जाने के कारण पेड़ को काफी हानि पहुंचती है लकड़ी सड़ाने वाला फफूंद, फोमेस जूनिपेरिनस सक्कारडी और सिडो, इसके पेड़ पर लग जाता है।
सुथरी लकड़ी पाना कठिन है, पर मिल जाये तो उसकी चिराई आसान होती है।
आमतौर पर इसकी लकड़ी गांठ-गठीली होती है और चिराई में कठिनाई उत्पन्न करती है।
यह आसानी से संवारी जा सकती है।
लकड़ी का सबसे अधिक महत्व पेंसिल बनाने में है।
इस काम के लिए सभी भारतीय लकड़ियों को जांचने पर यही सर्वोत्तम सिद्ध हुई है पर जितनी लकड़ी चाहिए उतनी मिल नहीं पाती है।
जहां लकड़ी पैदा होती है वहां इसे इमारती लकड़ी के रूप में, छड़ी और प्याले बनाने में और ऐसे ही दूसरे कामों में इस्तेमाल करते हैं।
इसे ईंधन के रूप में भी इस्तेमाल करते हैं और इसका कोयला भी बनाया जाता है।
दूसरे विश्‍व युद्ध के दौरान यह तेल जूनिपर तेल की जगह इस्तेमाल किया गया।
जिसको सुवासित करने के लिए इसमें से पाइनीन निकाल देना चाहिए क्योंकि इससे तारपीन की गंध आती है।
लेवेन्डुला ओफिसेनिलिस लिन एक "लेविएटी" कुल का झाड़ीदार चिर स्थाई पौधा है।
इसकी लगभग 28 जातियां होती हैं व बहुत-सी हाइब्रिड भी हैं।
लेवेन्डर की बहुत सी प्रजातियां हैं जो अलग-अलग स्थानों पर उगती है।
लैवन्डुला ओफिसेनेलिव का पौधा भूमध्य सागर से लेकर कश्मीर तक पाया जाता है।
पत्तियां रोयेंदार लम्बी, हरे रंग की होती हैं।
डंठल सीधे और फूल शाखा रहित डंठल पर कई गुच्छों में आते हैं।
फूल हल्के बैंगनी रंग के होते हैं।
इन फूलों से ही तेल प्राप्‍त किया जाता है।
मधुमक्खियां शहद इकट्‍ठा करने के लिए फूलों पर मंडराती रहती हैं।
लैवेन्डर एक बहुमूल्य तेल है और भारत में यह अभी तक पैदा नहीं होता था।
इसलिए इसको बाहर से मंगाकर ही भारतीय सुगंध व्यवसाय में प्रयोग करते थे।
लैवन्डुला एक समशीतोष्ण कटिबन्ध पौधा है और उन्हीं स्थानों पर अच्छा उगता है जहां ठंड हो और गर्मियों में भी ठंड रहती हो।
इसकी जड़ें काफी गहरी जाती है।
इसलिए यह ढालू पहाड़ियों पर ही हो जाता है।
कश्मीर में लैवेन्डर अच्छा उगता है।
इसको हल्की दोमट कैल्शियम युक्‍त दरदरी व रेतीली मिट्‍टी चाहिए।
लैवेन्डर का प्रसारण तीन प्रकार से किया जाता है।
बीजों से, कलम से और पौधों की जड़ों को विभाजित करके।
10-12 वर्ष पुराने खेतों की उपज कम हो जाती है और पौधे ढलने लगते हैं।
इसलिए यह आवश्यक है कि पौधों को फिर से जीवित कर लिया जाए।
ऐसा करना आसान है, जब पौधे नवम्बर से फरवरी तक शिथिल हालत में हों।
इस समय पौधों को भूमि से 4-5 सें.मी. की ऊंचाई पर छांट देना चाहिए और भूमि को उचित प्रकार से उर्वरक देने चाहिए जिससे पौधे तेजी से बढ़कर अच्छी उपज दे सकें।
पौधे निचली गर्म घाटियों में जल्दी फूलने लगते हैं।
जब 75-90 प्रतिशत फूल खिल जाते हैं उस समय कटाई करनी चाहिए।
कटाई कोहरा एवं वर्षा में नहीं करनी चाहिए, सूखे मौसम में करनी चाहिए।
फूलों सहित 12-14 सें.मी. लम्बी टहनियां काटी जाती हैं।
टहनियों में तेल नहीं होता, केवल फूलों में ही तेल पाया जाता है।
लैवेन्डर में तेल की मात्रा व गुण भूमि की उपजाऊ शक्‍ति ठीक समय पर कटाई भंडारण आदि पर निर्भर करती है।
ताजे फूलों से ही तेल वाष्पीकरण द्वारा निकाला जाता है।
फूलों को बहुत देर तक नहीं जमा करना चाहिए।
फूलों से तेल की मात्रा की प्राप्‍ति ठीक मौसम, समय से कटाई, ठीक प्रकार से वाष्प स्थान पर पहुंचाई और पूर्ण वाष्पीकरण पर निर्भर करती है।
ताजे फूलों से तेल की 0.7 से 0.9 प्रतिशत प्राप्‍ति होती है।
शेरे कश्मीर:- यह जाति दूसरे वर्ष में ही फसल देने लगती है और कारलो प्रजाति से 12-15 दिन पहले तैयार हो जाती है।
इसमें फूल भी अधिक आते हैं और तेल भी अधिक मिलता है।
एक हैक्टेयर में 96 किलो तेल प्राप्‍त होता है।
अभी उन्नतशील जातियां बनाने के प्रयत्‍न चल रहे हैं।
लेवेन्डर को यू.पी. की पहाड़ियों में भी सफलतापूर्वक उगाया जा सकता है।
मैट्रिकेरिया कमोमिला "कम्पोजिटी" कुल का पौधा है।
इसके सफेद फूलों में भीनी-भीनी मुग्ध करने वाली सुगंध होती है।
इसके तेल में चमजोलीन व अलोलिस पदार्थ होते हैं जो औषधियों में इस्तेमाल होते हैं।
फूलों का काढ़ा पेट के रोगों में उपयोगी सिद्ध हुआ है।
बालों का रंग हल्का करने में भी प्रयोग होता है।
इसके सूखे फूलों को कमरे में बिछाकर कमरे को सुगंधित किया जाता है।
स्नान करने के पानी में मिलाने वाले घोलों में भी तेल का अंश प्रयोग में लाया जाता है जिसके कारण मनुष्य को शरीर में शान्ति व ताज़गी महसूस होती है।
इसके तेल का गठिया, उदरशूल और मरोड़ में भी उपयोग किया जाता है।
बहुत ही मुग्ध करने वाली लेवेन्डर की तरह-तरह की भीनी सुगंध में इस तेल का सबसे अधिक प्रयोग होता है।
शराब में भी प्रयोग होता है।
साबुनों को सुगंधित करने में यह प्रयुक्‍त होता है और इसलिए इसके तेल की मांग अधिक है।
पिछले तीन वर्षों में यूरोप के बाजारों में इसका भाव लगभग 30,000/- से 35,000/- रुपये प्रति किलोग्राम प्रचलित रहा।
इससे यह स्पष्‍ट है कि यह काफी महंगे तेलों में से एक है।
अपने देश की शराब बनाने वाली फर्में भी इसको विदेशों से मंगाती हैं।
इसका पौधा फ्रांस, यूगोस्लाविया, हंगरी आदि यूरोपियन देशों में ही लगाया जाता है।
यह पौधा 200 से 700 मीटर तक की ऊंचाई तक भली प्रकार से उगाया जा सकता है।
यह काफी सर्दी बर्दाश्त कर लेता है।
चिकनी और दोमट मिट्‍टी में, जिसमें जैविक खाद की मात्रा अच्छी हो, इसे भली प्रकार से उगाया जा सकता है।
यह अधिक क्षार वाली भूमि में नहीं हो पाता परन्तु क्षारीय भूमियों में नौ- साढ़े-नौ पी.एच. मान वाली मिट्‍टी में भली प्रकार विकसित होते हैं।
बंथरा अनुसंधान केन्द्र, लखनऊ के परीक्षणों से पता चला कि इस पौधे में नमक ग्रहण कर लेने की शक्‍ति है।
इससे सिद्ध होता है कि क्षारीय भूमियों के लिए यह पौधा उपयोगी है।
बीज को खेत में सीधा बोया जा सकता है।
इसके लिए अति आवश्यक है कि खेत में काफी नमी होनी चाहिए।
खरीफ की फसलों की जड़ों को भली प्रकार साफ करने के बाद खेत में कई बार हल चलाना चाहिए।
यदि खेत में नमी कम हो तो रोपकर लगाना चाहिए।
दो वर्षों के परीक्षणों से सिद्ध हुआ कि नाइट्रोजन-फास्फोरस की मात्रा से फूलों की पैदावार बढ़ जाती है।
इसलिए रासायनिक खाद का प्रयोग भी करना चाहिए।
यह भी देखा गया है कि चयमाजेलिन की मात्रा भी तेल में बढ़ जाती है।
किसी फसल की अधिक उपज लेने के लिए फसल चक्र का होना आवश्यक है।
मार्च के दूसरे सप्‍ताह से पौधों में फूल आने आरम्भ हो जाते हैं।
इनको तोड़ने में पहले सप्‍ताह में देर कर देना उचित है जिससे तोड़ने के समय पूर्ण फलों की मात्रा अधिक रहे।
इसके हर समय कलियों से लेकर पूर्ण फूल तक रहते हैं इसलिए तोड़ते समय केवल पूर्ण खिले हुए फूलों को ही तोड़ना होता है।
अधिक फूल दूसरी व तीसरी बहार में मिलते हैं।
एक मनुष्य प्रतिदिन लगभग 3-8 किलो फूल तोड़ लेता है।
एक हैक्टर से 6000-7000 किलो फूल मिल जाते हैं।
फूलों में 65-75 प्रतिशत नमी होती है और 0.2 से लेकर 0.8 प्रतिशत तक तेल निकलता है।
फूलों को तोड़ने के बाद यदि ठीक से न सुखाया जाए तो तेल की प्राप्‍ति कम हो जाती है।
इसलिए फूलों को समतल साफ स्थान में छांह में पतली तहों में बिछाकर सुखाना चाहिए।
फूलों को कभी भी अधिक गर्मी में नहीं सुखाना चाहिए।
वर्षा-ऋतु में लखनऊ में फूलों में कीड़ा लग जाता है जो फूलों को काट देता है और हानि पहुंचाता है।
फूलों की अंतिम तुड़ाई के बाद पौधों को खेत के बीज के लिए छोड़ दिया जाना चाहिए कि पौधों की भली प्रकार से देख-रेख करनी चाहिए।
जब पौधे पीले पड़ने लगें तब सभी फूलों को तोड़कर सुखा देना चाहिए।
मेंथा आरवेन्सिस "लैविएटी" कुल का पौधा है, जो जापानी मूल का है।
भारत में सर्वप्रथम इसे जम्मू कश्‍मीर राज्य में सन 1952 में लगाया गया और यह भारत की जलवायु में पूर्णतया आत्मसात हो गया है।
आजकल यह अनेक राज्यों में श्रेष्‍ठ आर्थिक महत्व का पौधा हो गया है।
जापानी पुदीने को इन लक्षणों से सरलता से पहचाना जा सकता है।
यह रेंगने वाला होता है जो धरातल पर भूमि के अंदर पर्वसंधियों पर जड़ों से उगते हैं।
पौधे के तनों, पत्तियों तथा दलपुंजों पर सफेद रंगों का आच्छादन रहता है।
पत्तियां भाले जैसी होती हैं जिनके अगले सिरे तिकोने दंताकार होते हैं।
मेन्था कई प्रकार की जलवायु में भली प्रकार होता है।
कम ऊंचाई वाले उष्ण कटिबंधीय क्षेत्र इसके लिए अच्छे माने जाते हैं।
लगातार यथेष्‍ठ वर्षा वाले क्षेत्रों में फसल सबसे अच्छी उगती है परन्तु कटाई के समय तेज धूप और थोड़ी वर्षा लाभदायक होती है।
फसल को सर्वोत्तम रीति से वर्धी प्रचारण द्वारा उगाया जाता है।
यह भूमिगत भूस्तारी से संपन्न होता है।
इन्हें स्वस्थ पौधों से चुनना चाहिए जो गेरुई रोग से पूर्णतत: मुक्‍त हो।
ध्यान रखें कि भूस्तरियों को कुछ समय तक रखना आवश्यक हो तो उन्हें नम बोरे में रखकर मिट्‍टी से अच्छी तरह ढक देना चाहिए।
इससे रोपण सामग्री अच्छी अवस्था में रहती है।
पौधों को रोपाई द्वारा भी उगाया जा सकता है।
इन्हें पौधशाला की क्यारियों में उगाया जाता है।
क्यारियों में ताजी, उर्वरा मिट्‍टी जिसमें कार्बनिक पदार्थ भरा हो उन्हीं में पौधे बोये जाने चाहिए।
उत्तरी भारत में जनवरी-फरवरी में बुआई की जाती है।
भूस्तारियों को एक-दूसरे पर जुड़ा हुआ या उनके सिरों को सटाकर मिट्‍टी से ढक देना चाहिए।
खेत में बोये गये भूस्तारियों से निकले हुए नए पौधों की सहायता से पौधों को और अधिक फैलाया जा सकता है।
अब किसान रोपाई द्वारा ही बोना पसंद करते हैं।
मेंथा गेहूं या आलू की फसल की कटाई के बाद भी रोपा जा सकता है।
रोपाई की फसल अगले वर्ष की रोपाई के लिए अधिक और उत्तम उपज देती है।
इसे काफी सिंचाई की आवश्यकता होती है।
समय से वर्षा हो जाने पर बरसात में सिंचाई की आवश्यकता नहीं रहती है।
पौधे रोपने तथा कटाई के ठीक बाद सिंचाई करने से कल्ले अच्छे निकलते हैं और फसल भी अच्छी उगती है।
आर्थिक दृष्‍टि से अधिक लाभ के लिए अप्रैल के अंतिम सप्‍ताह में निराई और गहरी जुताई हल से करा देनी चाहिए।
फसल की कटाई के समय विशेष रखरखाव की आवश्यकता होती है, क्योंकि गलत ढंग से फसल काटने पर तेल की मात्रा में कमी आ जाती है।
प्रति वर्ष कटाई की संख्या जलवायु के अनुसार दो या तीन होती है।
जब पौधा खूब फैला हुआ हो तो यही समय घोल और तेल की मात्रा के लिए बढ़िया होता है, इसी समय कटाई करनी चाहिए।
यदि जल्दी कटाई कर ली जाए तो मेंथाल की मात्रा घट जाती है और देर में कटाई की जाए तो भी पत्तियों के सूखने पर तेल की मात्रा घट जाती है।
संक्रमण के आरम्भ में भूस्तारी पर भूरे मृतचिन्ह प्रकट होते हैं जो बाद में गहरे भूरे हो जाते हैं और अंतत: सड़न पैदा हो जाती है।
पत्तियों में पीलापन आ जाता है और बाद में सूखकर नष्‍ट हो जाती हैं।
संक्रमित पौधे को जड़ से उखाड़कर नष्‍ट कर देना चाहिए।
संक्रमित खेत से बुआई की सामग्री नहीं लेनी चाहिए।
जलभराव रोकने के लिए मेड़ों पर पुदीने के पौधे रोपने चाहिए।
रोपण के लिए उपयुक्‍त पौध को कवकहनाशी से उपचारित कर लेना चाहिए।
अभी तक पूर्ण रोकथाम का पता नहीं चल सका है।
खुआ रोग:- यह यक्सिनिया मेंथीपर्स नामक फफूंद से होता है।
रोग का पहला लक्षण आमतौर पर वसंत ऋतु में दिखाई देता है जिसमें तने का फूलना, ऐंठना तथा पत्तियों का मुरझाना आदि रोग चिन्ह प्रकट होने लगते हैं।
जीवाणु वाले पुदीने के पौधों की पत्तियों पर सुनहरे भूरे-गोल धब्बे बनाते हैं।
जब यूरेडिया पत्ती पर मौजूद रहते हैं तब पत्तियां ऐंठ कर पीले रंग की हो जाती हैं और अन्त में भूरी होकर गिर जाती हैं।
पतझड़ या शीत ऋतु के आरम्भ में यूरेडिया टीलिया में परिणित हो जाते हैं।
उकठा रोग:- बीमारी प्राय: गर्मियों में शुरू होती है।
संक्रमण एक पौधे से दूसरे पौधे तथा एक खेत से दूसरे खेत में लगातार बढ़ता ही चला जाता है।
यह रोग सिंचाई के जल से तथा संक्रमित भू-प्रसारियों द्वारा रोपण के समय फैलता है।
फसल-चक्र का इस पर कोई असर नहीं पड़ता क्योंकि फफूंद भूमि के भीतर वर्षों तक पड़ी रहती है।
जब खेत में नमी नहीं रहती है तब पुदीने के पौधों पर दीमक का आक्रमण होता है।
छिटपुट सिंचाई के कारण दीमकों के आक्रमण को बढ़ावा मिलता है।
पत्तियों को कुतरने वाली कैटरपिलर और पत्तियों को ऐंठने वाला कीड़ा (सिनगैमिया एकरफैटसिल) पुदीने को काफी नुकसान पहुंचाता है।
हाल में कुछ खोज कार्य इस दिशा में किये गये हैं जिसके अंतर्गत प्रत्येक खरपतवारनाशी इस्तेमाल किये जा सकते हैं परन्तु इसका सही उपाय है फसल चक्र।
अगस्त-सितम्बर के महीने में पुदीने की फसल के बाद आलू या गेहूं की फसल बो देनी चाहिए।
यह फसल मार्च में पक जाती है।
उसके बाद मक्का बोई जाती है, यह तीन महीने में तैयार हो जाती है और तब फिर धान बो दिया जाता है।
यह नवम्बर में काट लिया जाता है ताकि जनवरी में फिर पुदीना बोया जा सके।
पुदीने की दूसरी बार कटाई के बाद आलू की फसल उगाने से लाभ और भी बढ़ाया जा सकता है।
किसानों को मैन्था की खेती से लाभ तो है ही परन्तु नवीन किस्में बोने से और अधिक लाभ हो सकता है।
शिवालिक:- यह चीन का पौधा है इसमें काफी अधिक तेल व मेन्थाल होता है।
हिमालय:- यह मेन्थॉल की नवीनतम विकसित जाति है।
मेन्था के तेल का मूल्य निर्धारण इसके कन्जीलिंग प्वाइंट (सीपी) और तेल में पाये जाने वाले मेंथाल की मात्रा के आधार पर होता है।
वर्ष 1984 तक देश में मेंथाल मिन्ट पर आधारित उत्पादनों/उद्यमों की अधिकांश मांग आयात द्वारा पूरी की जाती थी।
देश में मेंथा के तेल और मेंथाल के उत्पादन में वृद्धि के फलस्वरूप पिछले दशक में न केवल आंतरिक मांग की आपूर्ति संभव हुई बल्कि 1985 से भारत से इनका निर्यात भी किया जाने लगा।
इस प्रकार भारत के मेंथाल उत्पादकों ने विश्‍व स्तर पर 1992-93 में चीन के मुकाबले लगभग 30 से 40% बाजार पर कब्जा कर लिया जो अब बढ़ कर 80% से 90% तक हो गया है।
आसवन के उपरान्त प्राप्‍त मेंथा के तेल से मेंथाल क्रिस्टल या दाने बनाये जा सकते हैं जिनकी राष्‍ट्रीय एवं अन्तर्राष्‍ट्रीय दोनों बाजारों में अच्छी मांग है।
ये दाने दो प्रकार के होते हैं- ’प्लेक’ तथा ’बोल्ड’ ।
इसमें बोल्ड दानों को स्वाद और गंध उद्योग में अधिक महत्व दिया जाता है।
मेंथाल दानों को अलग करने के उपरान्त बचे हुए डि मेंथालाइज्ड ऑयल (डी एम ओ) को बाजार में ज्यों का त्यों बेचा जा सकता है या उससे अन्य पदार्थ जैसे टारपीन्स, मेंथान और लिक्विड मेंथाल बनाए जा सकते हैं।
वर्तमान में केवल दो राज्यों- उत्तर प्रदेश एवं पंजाब में मेंथा की खेती बड़े पैमाने पर की जा रही है।
उत्तर प्रदेश लगभग पिछले 25-30 साल से मेंथा की सफल खेती कर देश भर में अग्रणी रहा।
वे क्षेत्र जहां मेंथा की खेती की जा रही है, ज्यादातर उपोष्ण जलवायु वाले क्षेत्रों में हैं।
भारत के कई राज्य ऐसे हैं जिनमें उपोष्ण जलवायु उपलब्ध है जैसे - मध्य प्रदेश, बिहार, हरियाणा एवं पंजाब।
मृदा एवं जलवायु दशाओं और उपलब्धता के आधार पर उक्‍त राज्यों में मेंथा की सफलता से खेती की जा सकती है।
तुम जानते हो कि खेती में सबसे पहले ज़मीन की जाति और उसके सुधार पर ध्यान देने की जरूरत है।
ज़मीन, जिसमें खेती की जाती है, सात तरह की होती है।
रेतीली ज़मीन:- जिस ज़मीन में 3 भाग रेत और चौथे भाग में अन्य वस्तुएँ होती हैं या जिस भूमि में 10 से 20 सैकड़ा तक चिकनी मिट्‍टी का भाग होता है, उसे रेतीली (बलुई) भूमि कहते हैं।
मटिया दुम्मट:- इसे चिकनी भूमि भी कहते हैं।
जिस भूमि में तीन भाग चिकनी मिट्‍टी और एक भाग अन्य वस्तुएं हो उसे चिकनी भूमि या मटियार दुम्मट कहते हैं।
दुम्मट:- जिस भूमि में आधी रेत और आधी या आधी से ज्यादा चिकनी मिट्‍टी हो उसे दुम्मट कहते हैं।
रेतीली दुम्मट (इसे बलुई दुम्मट भी कहते हैं)- जिस भूमि में आधी से अधिक रेत और 20 से 40 प्रति सैकड़ा तक चिकनी मिट्‍टी हो उसे रेतीली दुम्मट कहते हैं।
मटियार (जिसे डाकर और कहीं-कहीं मटियार दुम्मट भी कहते हैं) - जिस भूमि में 85 से 95 प्रति सैकड़ा तक चिकनी मिट्‍टी हो और बाकी रेत हो उसे मटियार दुम्मट, डाकर या चिकनी दुम्मट कहते हैं।
बंजर:- जो भूमि कभी जोती और बोई नहीं जाती उसे बंजर कहते हैं।
ऐसी ज़मीन बहुत कड़ी होती है।
नियम और मेहनत से काम करने पर यह भी खेती के काम की हो सकती है।
इसको पड़ती-कदीम भी बोलते हैं।
ऊसर:- इस भूमि में कोई चीज़ उत्पन्न नहीं हो सकती।
इस में खार का भाग अधिक रहता है।
साधारणतया इस ज़मीन में घास भी पैदा नहीं हो सकती।
अगर बहुत अधिक मेहनत की जाये तो यह ज़मीन भी खेती के लायक हो सकती है।
विष्‍टा का खाद सचमुच सोन खाद (Golden manure) है।
इसका प्रभाव अद्‍भुत है।
यह गई-बीती भूमि को बड़ी उर्वरा और उपजाऊ बना देता है।
निकम्मे वृक्षों और घासपात को जड़ से मिटा देता है।
आपने स्वयं देखा होगा कि गाँव के आसपास की फसल, जहाँ मनुष्य मलमूत्र का विसर्जन करते हैं, अक्सर हरीभरी और लहलहाती रहती है।
वह दूर के खेतों की अपेक्षा अधिक उपज देती है।
चीन ने इस सम्बन्ध में सबसे आगे पैर बढ़ाया है।
अमेरिका के प्रो० किंग ने "Farmers of fourty Centuries" (चालीस शताब्दियों के किसान) नामक एक महत्त्वपूर्ण ग्रन्थ लिखा है।
आपने यह दिखलाया है कि गत 4000 वर्षों से निरन्तर खेती के होते हुए भी वहाँ की ज़मीन की उपजशक्‍ति जैसी तैसी बनी हुई है।
इसका कारण यह है कि वह देश एक तोलेभर विष्‍ठा को भी व्यर्थ नहीं जाने देता।
वहाँ शहरों में पायखाने का मैला ठेको से बेचा जाता है।
फिर उसका खाद बनाकर उचित मूल्य में किसानों को दिया जाता है।
किसान अपने खेतों में इसका उपयोग करते हैं।
इससे चीन की खेती की अवस्था संसार के सब देशों से ज्यादा अच्छी है।
बेल्जियम और फ्रांस ने बहुत पहले से विष्‍ठा और पेशाब के खाद के महत्व को समझा है।
फ्रांस में इसकी दुर्गन्धि दूर करने के लिये या तो कोयले की राख डाली जाती है या गंधक का तेज़ाब डाला जाता है।
फिर उसे गर्मी में सुखा देते हैं और बाद में वह खाद के काम में लाया जाता है।
इग्लैंण्ड में भी विष्‍ठा और पेशाब की खाद का उपयोग किया जाता है।
वहाँ विष्‍ठा और पेशाब को सुखा कर तथा उसकी दुर्गन्धि दूर करके उसमें एक जाति के दर्याई पक्षी की बींट, जिन्हें गुआनो कहते हैं, डाल दी जाती है और फिर उस मिश्रित खाद का उपयोग किया जाता है।
हिन्दुस्तान की बस्ती लगभग इकत्तीस करोड़ है।
एक मनुष्य औसतन रोज़ ड्योढ़ या दो रतल भोजन करता है।
इस हिसाब से एक दिन से सारे हिन्दुस्तान में लगभग 60 या 62 करोड़ रतल अनाज खर्च होता है।
अगर इस अनाज का भाव कम से कम प्रति रुपया 20 सेर गिना जाये तो सारे हिन्दुस्तान को एक हज़ार अस्सी करोड़ रुपयों के अनाज की हर साल आवश्यकता होती है।
इसके अतिरिक्‍त हिन्दुस्तान का बहुत-सा अनाज विदेशों को भी जाता है।
कहने का मतलब यह है कि अगर बाहर जाने वाले अनाज को हम गिनती में न ले तो भी हम प्रति साल एक हज़ार अस्सी लाख रुपयों का अनाज ज़मीन से लेते हैं।
इस खाये हुए अनाज के बहुत से अंश का विष्‍ठा और पेशाब बनता है।
अगर हम इस विष्‍ठा और पेशाब को इधर-उधर व्यर्थ न फेंक कर उसका खाद की तरह उपयोग करें तो हम जमीन की उस छीजन की, जो इतना अनाज बोने से होती है, बहुत कुछ पूर्ति कर सकते हैं।
कहा जाता है कि हिन्दुस्तान की ज़मीन की उपजाऊ शक्‍ति दिन-ब-दिन कमज़ोर होती जाती है।
इसका कारण यह है कि हम ज़मीन से ले तो बहुत कुछ लेते हैं पर वापस उसे यथोचित खुराक नहीं देते।
हिन्दुस्तान में नीम के पेड़ों की संख्या बहुत अधिक है।
नीम के पेड़ पर जो छोटे छोटे फल लगते हैं, उन्हें मालवा और राजपृताना प्रान्त में निम्बोली कहते हैं।
इन्हीं फलों से तेल निकलता है और बाद में जो खाली बच जाती है, उसको खाद के काम में लाते हैं।
इस खाद की उपयोगिता से खेत के कीड़े शीघ्र नष्ट हो जाते हैं अथवा भाग जाते हैं।
यह 10 से 20 मन फी एकड़ के हिसाब से काम में लाई जाती है।
इस खली के खाद से आलू आदि फसलों का अच्छा फायदा पहुंचता है।
बिनौले की खली दो प्रकार की होती है।
एक में बिनौल का कड़ा हिस्सा लगा होता है, दूसरी में यह निकाल दिया जाता है।
पहली में कम और दूसरी में ज्यादा उपयोगी अंश रहते हैं।
इस खली में नाइट्रोजन का अंश बहुत होता है।
मुगंफली की खली से यह खली अधिक पुष्‍टिकारक होती है।
इस में लगभग सात फीसदी नाइट्रोजन पाया जाता है।
जो खली खराब हो जाती है उसी का प्रयोग खाद के वास्ते होता है।
नहीं तो इसे खाद की अपेक्षा पशुओं को खिलाने में ही विशेष लाभ है।
हरी खाद देने के कई तरीके हैं।
सन, कुलथी, जंगली नीम, मृग आदि फसलों को खेत में बोते हैं और फूल आने पर उन्हें जोत डालते हैं।
हरी खाद के लिये बोई हुई फसल को काटकर उसका ढेर लगा देते हैं और उसमें पेशाब-गोबर का मिश्रण कर, हलका छिटकाव देकर उसे मिट्‍टी की दो इंच मोटी तह से ढक देते हैं।
दो सप्‍ताह में वह सड़कर खाद हो जाता है तब उस खाद को फैलाकर ठण्डा होने देते हैं।
यह खाद खेत में फैला दिया जाता है।
दूसरे खेतों में बोये हुए ढेचा सन, जंगली नीम आदि फलीदार पौधों को उखाड़कर बरसात में गाड़ देते हैं और सड़ जाने पर हल चलाकर उन्हें मिट्‍टी में मिला देते हैं।
खेत में बोई हुई फसल को काटकर गाड़ देते हैं और सड़ जाने पर हल चलाकर उन्हें मिट्‍टी में मिला देते हैं।
मछली का खाद सब स्थानों में प्राप्‍त नहीं हो सकता।
बाढ़ के समय बहुत सी मछलियाँ बह जाती हैं और ऐसे समय में मरी हुई मछलियों के थर नदी के किनारों पर देखे जाते हैं।
इनमें बहुत सी मछलियाँ मर जाती हैं।
मरी हुई मछलियों को सुखा कर कूट लिया जाता है और आवश्यकता होने पर उन्हें पेड़ की जड़ों में डाल कर मिट्‍टी से ढक दिया जाता है।
मछली के खाद से फलों की वृद्धि और फल के स्वाद में उन्नति होती है।
आम, नारंगी आदि फल वृक्षों को मछली का खाद देने से उनके फल बहुत ही मीठे हो जाते हैं।
बाग में उगने वाले वृक्षों के लिये मछली का खाद बहुमूल्य खाद है।
पर धर्मप्राण हिन्दू किसी भी लाभ के लिये जीव हिंसा करना पसन्द नहीं करेंगे।
हड्‍डी का खाद बड़ा ही उपयोगी होता है।
पर कितने अफसोस की बात है कि इस बहुमूल्य खाद के काम में आने वाली लाखों मन हड्‍डियाँ विदेश भेज दी जाती हैं।
हड्‍डियों के छोटे-छोटे टुकड़ों को पौधों की जड़ों में डाल देते हैं।
नेपाली लोग तो फलदार वृक्षों की क्यारियों में हड्‍डियों के बारीक-बारीक टुकड़े डालते हैं और उनका यह कथन है कि इससे वृक्ष पर बड़े ही मीठे फल लगते हैं।
कई कृषि विद्याविशारदों ने अपने अनुभव से यह जाना है कि हड्‍डी के खाद से फल-फूल मीठे होते हैं, फल अधिक लगते हैं और खेत शीघ्र पकता है तथा इससे आरम्भ में फसल कीड़ों से बचती है।
पर हड्‍डी के टुकड़ों को डालने की प्रचलित रीति ठीक नहीं है।
इसलिये कृषि-विद्या-विशारद हड्‍डी का खाद 3 प्रकार से तैयार करते हैं।
प्रथम हड्‍डियों का चूर्ण (Bone Meal या सड़ी हुई हड्‍डियों का चूर्णं)।
दूसरे जलाई हुई हड्‍डियों का चूर्ण या हड्‍डी की राख (Bone Blaek)।
तीसरे, तेज़ाब में गली हुई हड्‍डियाँ जिसे ’सुपर फ़ास्फेट आफ लाइम’ (Super Phosphate of Lime) भी कहते हैं।
प्रोफेसर बुटनी ने "निकम्मे पदार्थों का उपयोग" नामक एक महत्वपूर्ण ग्रन्थ लिखा है।
उसमें उन्होंने संसार के सभी प्रमुख शहरों की गटरों से बहाये जानेवाले पदार्थों की कीमत का वर्णन किया है।
उसमें दिल्ली का भी वर्णन है।
आप लिखते हैं- 282000 जन-संख्या वाले इस शहर के गटरों में बहने वाले घिनौने पदार्थ तथा इसी प्रकार के अन्य निकम्मे और घृणित पदार्थों से इतना नाइट्रोजन प्राप्‍त हो सकता है कि जिससे आवश्यकता के अनुसार कम से कम 10000 एकड़ और अधिक से अधिक 15000 एकड़ जमीन को खाद मिल सकता है।
इस अनुमान से सभी निकम्मे पदार्थों के उपयोग का सहज ही हिसाब लगाया जा सकता है और विचारवान लोग इस बात की कल्पना कर सकते हैं कि प्रति वर्ष कितने करोड़ रुपयों की सम्पति यह देश यो ही खो बैठता है।
चूना भी अत्यन्त महत्त्वपूर्ण खाद है।
प्राचीन यूरोपीय साहित्य के अवलोकन से मालूम होता है कि प्राचीन रोमन लोग खेती की अच्छी उपज के लिये इसके खाद को आवश्यक समझते थे।
यह कड़ी चिकनी मिट्‍टी वाली भूमि को नरम करता है और रेतीली तथा कंकरीली भूमि को चिकनी करता है।
मिट्‍टी के छेदों को स्वच्छ करता है और पौधों को शक्‍ति पहुँचाता है।
संसार के गेहूँ पैदा करनेवाले देशों में भारतावर्ष का आसन बहुत ऊँचा है।
अमेरिका के संयुक्‍त प्रदेश और कनाड़ा को छोड़कर भारतवर्ष ही दुनिया में सब से अधिक गेहुँ पैदा करता है।
ब्रिटिश-भारत में 2 करोड़ पचास लाख एकड़ भूमि में गेहूँ की काश्त होती है।
पर अफसोस इस बात का है कि गत बीस वर्षों से भारत में गेहूँ के रकबे में न तो कहने सरीखी कोई वृद्धि हुई और न उसकी पैदावार ही में विशेष अन्तर पड़ा।
संसार के अन्य सभ्य देशों में खेती की वैज्ञानिक पद्धतियों द्वारा गेहूँ की उपज में आश्‍चर्यजनक वृद्धि हुई है।
एक एकड़ में भारतवर्ष के किसान जितने गेहूँ पैदा करते हैं, उससे अमेरिका, केनड़ा, आस्ट्रेलिया प्रभृति देश दुगुने तिगुने गेहूँ पैदा करते हैं।
भारतवर्ष की जन-संख्या बढ़ती जा रही है और इससे यहाँ भोजन की समस्या अधिकाधिक जटिल होती जा रही है।
ऐसी दशा में गेहूँ प्रभृति अनाज की उपज में वृद्धि करना आवश्यक हो गया है।
इसके अतिरिक्‍त महायुद्ध के पश्‍चात लोग गेहूँ के खाद्य को ज्यादा काम में लेने लगे हैं।
इससे देश में गेहूँ की खपत बहुत बढ़ गई है।
इसी कारण विदेशों में माल चढ़ाने वाले कितने ही व्यापारियों का यह कथन है कि कुछ ही वर्षों में वह समय आ पहुँचेगा, जब भारतवासी न केवल अपना गेहूँ विदेशों को भेजने में असमर्थ हो जायेगें वरन उनको अपने खर्च के लिए भी विदेशों से गेहूँ खरीदने की आवश्यकता होगी।
कृषि-विशारदों का कथन है कि अगर भारतवर्ष में विशाल पाये पर गेहूँ की खेती की जाय तो उसकी उपज में इतनी वृद्धि हो सकती है कि वह अपना आवश्यकताओं को भली प्रकार पूरी कर सकें।
भारत में इस पदार्थ की पैदावार में कमी आने का कारण यह है कि यहाँ इसकी खेती वैज्ञानिक ढंग से नहीं की जाती।
इसके अतिरिक्‍त यहाँ किसानों के खेत छोटे-छोटे रहते हैं जिससे किसानों को काश्त का खर्च तो ज्यादा पड़ता है और पैदावार कम होती है।
अतएव यहाँ के किसानों को चाहिये कि वे चकबन्दी से वैज्ञानिक पद्धतियों के आधार पर खेती करें, जिससे कम से कम खर्च और रकबे में अधिक से अधिक उपज हो सके।
देखा गया है कि जहाँ वैज्ञानिक पद्धति से खेती की गई है वहाँ उपज में अच्छी वृद्धि हुई है।
शाहजहाँपुर में नवीन वैज्ञानिक पद्धति से खेती की गई और उसका नतीजा यह हुआ कि पैदावार में दूगनी वृद्धि हुई।
नागपुर के कृषि-क्षेत्र में भी कई प्रयोग किये गये।
सन 1883-84 ई. में मि. फूलर नामक एक कृषि-विद्या-विशारद ने गेहूँ की फसल में लगने वाले खादों के सम्बन्ध में अन्वेषण शुरू किये।
पहले दो वर्षों में कुछ ऐसी दैवी दुर्घटनाएं हो गईं जिससे उनके अन्वेषण का कोई फल दिखलाई नहीं पड़ा।
सन 1885-86 ई. में गेहूँ बोने के समय वर्षा की कमी रही और दिसम्बर में आवश्यकता से अधिक वर्षा हुई और खूब ठंडी हवा चली।
इससे सरकारी फार्म के गेहूँ की फसल पर गेरुआ रोग लग गया।
यहाँ यह बात ध्यान में रखनी चाहिये कि यह रोग उन स्थानों में अधिक लगा जहाँ एमोनियम क्लोराइड का कृत्रिम खाद दिया गया था।
इसके दूसरे साल फसल बोने के समय अधिक वर्षा हुई और इससे खेत में डाला हुआ सारा खाद बह गया।
इससे उस खाद का कोई असर दिखलाई नहीं पड़ा।
इसके बाद कई वर्षों तक प्रयोग जारी रहे।
नागपुर के पिछले प्रयोगों से यह बात स्पष्‍ट रूप से प्रकट हुई कि गेहूँ की खेती के लिये नाइट्रोजन एक आवश्यक पदार्थ है।
नाइट्रोजन युक्‍त खाद से वहाँ बहुत ही अच्छे नतीजे निकले।
खाद और आबपाशी का मेल हो जाने से गेहूँ की पैदावार में और भी अधिक वृद्धि हुई।
बिहार के डुमरांव प्रयोग क्षेत्र में गेहूँ की खेती पर शोरा, गोबर तथा अन्य खादों के प्रयोग किये गये।
इन सब के परिणामों से यह प्रगट हुआ कि उन खादों ने फसल की बढ़ती पर सब से अच्छा असर डाला, जिनमें नाइट्रोजन की मात्रा सबसे अधिक थी।
नाइट्रोजन युक्‍त खाद और आबपाशी के मेल से सबसे अधिक फसल पैदा हुई।
हरी खाद से उस समय अच्छा फायदा हुआ, जब बोनी के समय अच्छी वर्षा हो गई थी।
मसालों में हल्दी भारत की ही धरोहर है इसे मसालों की मल्लिका कहा गया है, क्योंकि इसका रंग सोने के समान होता है।
हल्दी दाल, सब्जी, अचार, चटनी तथा अन्य पकवानों को आकर्षक रंग प्रदान करती है।
बिना हल्दी के दाल तथा सब्जी फीकी लगती है।
विश्‍व के कुल हल्दी उत्पादन का 10 प्रतिशत भाग अकेला भारत उत्पादन करता है तथा भारत में हल्दी की खेती बिहार, उड़ीसा, आन्ध्र प्रदेश, महाराष्‍ट्र, तमिलनाडु, केरल, कर्नाटक, असम, उत्तर प्रदेश तथा मध्य प्रदेश में होती है।
बिहार में हल्दी की खेती चम्पारण, सीतामढ़ी, मुजफ्फरपुर, खगड़िया, बेगूसराय, वैशाली तथा पटना में होती है जब कि उत्तरप्रदेश में हल्दी की खेती देवरिया, सिद्धार्थ नगर, गोन्डा, बाराबंकी, बहराईच, पीलीभीत आदि जिलों में होती है परन्तु किसान देशी किस्मों को लगाते हैं जिनकी उत्पादकता कम है।
इस प्रकार यह दो फसल अवधि ले लेती है।
हल्दी का बीज दर 20-25 क्विंटल प्रति हेक्टर है जिसका काफी खर्च पड़ता है।
यदि किसी किसान के पास इसका बीज नहीं है तो उसे बीज पर अधिक खर्च करना पड़ता है।
हल्दी के प्रकन्द विग्लन, पर्णधब्बा तथा वर्णचित्ती रोग काफी हानिकारक है जो हल्दी की उत्पादकता को कम कर देता है।
हल्दी की बुआई के समय का इसकी उपज पर गहरा प्रभाव पड़ता है।
राजेन्द्र कृषि विश्‍वविद्यालय में हुए अनुसंधान से यह ज्ञात हुआ है कि अच्छी उपज के लिए हल्दी 15 मई से 1 जून तक अवश्य बो देना चाहिये।
अच्छी उपज के लिए हल्दी के वीज प्रकन्द को 20 सें.मी. की दूरी पर 5 सें.मी. की गहराई में बोयें।
पंक्‍ति से पंक्‍ति की दूरी 30 सें.मी. रखें।
झपनी:- बोआई के तुरन्त बाद खेत को शीशम की हरी पत्तियों से ढक दें।
हरी पत्तियों की मात्रा 12-15 टन प्रति हेक्टर की दर से डाली जानी चाहिए।
राजेन्द्र कृषि विश्‍वविद्यालय में हुए अनुसंधान से यह ज्ञात हुआ है कि शीशम की हरी पत्तियों से ढकने से उपज में 45 प्रतिशत की वृद्धि होती है।
बुआई के 30-35 दिनों के बाद फसल जम जाती है।
हल्दी की फसल अवधि में दो अन्तराल फसलें उगा कर शुद्ध आय प्रति हेक्टर बढ़ायी जा सकती है।
हल्दी बोने के बाद उसी खेत में धान का बिचड़ा उगायें।
बिचड़ा 25-30 दिनों में तैयार हो जाता है, इसे उखाड़ लें और बीच-बीच में बो दें।
यह दिसम्बर तक तैयार हो जाती है जिसे हरी फली के लिए तोड़ लें।
इस दोहरी अन्तवर्ती फसल प्रणाली को अपनाकर आप 20,000 रू० प्रति हेक्टर की शुद्ध आय प्राप्‍त कर सकते हैं।
हल्दी मक्का अरहर की तीन सतही खेती भी काफी लाभप्रद हुई है।
कच्ची हल्दी को संसाधित करने के बाद ही इस्तेमाल में लाया जाता है।
वैसे तो भारत में कुछ हिस्सों में कच्ची हल्दी को अच्छी प्रकार साफ करके तथा स्वच्छ जल में धोकर उसे छोटे-छोटे टुकड़ों में काटकर 10-15 दिनों तक धूप में सुखाया जाता है तथा अच्छी प्रकार सूख जाने पर टीन में भंडारित कर रखा जाता है और समय-समय पर इसे या तो पानी में भिगोकर सिलपर पीस कर इस्तेमाल किया जाता है या पाउडर बनाकर इस्तेमाल किया जाता है।
परन्तु इस विधि द्वारा द्वारा तैयार हल्दी में पीले रंग तथा हल्दी की खूशबू की कमी आ जाती है इसलिए यह विधि अधिक लोकप्रिय नहीं हो सकी है।
हल्दी की कच्ची गाँठों को संसाधित करने की उबाल कर सुखाने तथा पॉलिस करने की विधि अधिक लोकप्रिय है जो इस प्रकार है।
उबालने के तुरन्त बाद, बर्तन को आग से उतारने के तुरंत बाद गाँठों को बरतन से निकालकर धूप में त्रिपाल पर या पक्की साफ-सुथरी जगह पर सूखने हेतु फैला देना चाहिए।
गाँठों को एक पतली पर्त में फैलाना चाहिए तथा इन गाँठों को शाम के समय एक ढेर में इकट्‍ठा कर त्रिपाल से ढक देना चाहिए ताकि उसपर ओस नहीं गिरने पाये।
हल्दी की गाँठें 10-15 दिनों में सूखकर तैयार हो जाती हैं।
अच्छी प्रकार सूखी गाँठ बिल्कुल सख्त तथा तोड़ने पर चट की आवाज से टूटती है।
अच्छी प्रकार टूटी गाँठों में नमी 8 प्रतिशत से अधिक नहीं होनी चाहिए तभी उन्हें लम्बी अवधि तक भंडारित किया जा सकेगा।
बहुत पहले पॉलिश का काम हाथों से या पैरों में बोरा या चट्‍टी का टुकड़ा बाँधकर बाँस की टोकरियों में रगड़-रगड़ कर किया जाता था।
इस विधि में काफी मेहनत पड़ती थी तथा अधिक समय में कम हल्दी की पॉलिश हो पाती थी।
अब हाथ से चलने वाला या बिजली से चलने वाला पॉलिश करने वाले ड्रम द्वारा यह कार्य किया जाता है।
हाथ से चलने वाले ड्रम में एक हैंडिल लगा रहता है जिसे चलाने पर ड्रम के भीतर बने छोटे-छोटे काँटों से गाँठें रगड़ने पर पॉलिश हो जाती है।
एक घंटे में इस विधि से 1 किलो हल्दी की पॉलिश होती है जबकि मशीन से चलने वाले ड्रम में 8 घंटे में 522 किलो हल्दी दो आदमी पॉलिश कर देते हैं।
प्राचीन समय से ही भारतवासी हल्दी का इस्तेमाल दाल, सब्जी, चटनी, अचार तथा अन्य भोज्य सामाग्रियों को लुभावना तथा सुनहरा रंग प्रदान करने के साथ ही साथ विशेष प्रकार की सुगन्ध भरने के लिए करते हैं।
भारतीय पकवान तो बिना हल्दी के बन नहीं सकते और यदि बन भी जाते हैं तो बिना हल्दी के उनका रंग फीका दिखता है तथा स्वाद भी फीका लगता है।
राष्‍ट्रीय आहार संस्थान, हैदराबाद के वैज्ञानिकों ने यह सिद्ध कर दिया है कि हल्दी में कैंसररोधी गुण विद्यमान है।
अत: ऐसे मनुष्य जिनके भोजन में प्रतिदिन हल्दी की प्रचुर मात्रा होती है, उन्हें कैंसर नहीं होता है।
शायद हल्दी के इन्हीं गुणों के कारण भारतीय लोग आदिकाल से हल्दी का इस्तेमाल भोजन में करते आ रहे हैं।
हल्दी में प्रबल कीटाणुनाशक क्षमता होने से यह शरीर के कीटाणुओं को मार देती है तथा शरीर को चर्म रोग रहित बना देती है।
हल्दी पाउडर, दूध की मलाई में मिश्रित करके लगाने से चेहरे की झाई समाप्‍त हो जाती है और मुख मंडल तेज हो जाता है।
उत्तर भारत में हर एक माँगलिक शादी विवाह के अवसर पर हल्दी चूर्ण को पीले सरसों के तेल तथा बेसन में मिलाकर पूरे शरीर पर इसलिए लगाया जाता है कि यदि शरीर पर चर्मरोग हो तो ठीक हो जाये तथा साथ ही साथ रूप-रंग भी चमकने लगे।
हल्दी प्राचीनतम सौन्दर्य प्रसाधनीय अचूक औषधि है।
आज भी असंख्य लोग हल्दी का इस्तेमाल दवा के रूप में अनेक रोगों को दूर करने के लिए करते हैं।
भोजन में दाल, सब्जी, कढ़ी, पुलाव, मछली, माँस में हल्दी डालने की प्रथा हमारे पूर्वजों ने शायद इसलिए बनाई होगी कि हल्दी के व्यवहार से कैंसर रोग नहीं होता है।
हल्दी में रक्‍त शोधक गुण होने के कारण इसका इस्तेमाल रक्‍त को साफ करता है।
कच्ची हल्दी का एक दो बूंद रस आँख आने पर आँखों में डालने पर तुरन्त आराम पहुँचता है।
हल्दी के लेप से चर्म रोग समाप्‍त होता है।
हल्दी की गाँठें पीस कर आँवले तथा शहद में मिलाकर चाटने से प्रमेह रोग दूर होता है।
शुद्ध घी में थोड़ी-सी हल्दी मिलाकर स्नान करने से एक घंटा पहले लगाने से चेहरे पर निखार आ जाता है।
बिच्छू के डंक मारने के स्थान पर हल्दी का गाढ़ा लेप लगाने से दर्द दूर हो जाता है, परन्तु जोंक के काटने पर हल्दी का चूर्ण छिड़कते ही रक्‍त श्राव थम जाता है।
विश्‍व के कुल हल्दी उत्पादन का 10 प्रतिशत भाग भारत उपजाता है।
भारत में हल्दी की खेती 1,17,700 हेक्टर भूमि में होती है।
जिससे 3,47,800 टन हल्दी प्राप्‍त होती है।
भारत प्रतिवर्ष 1895 टन हल्दी का निर्यात विश्‍व के अन्य देशों को करता है।
जिससे 46.3 करोड़ रुपये मूल्य की विदेशी मुद्रा प्राप्‍त होती है।
अन्तर्राष्‍ट्रीय बाजार में हल्दी के मामले में भारत की हिस्सेदारी 60 प्रतिशत से ऊपर है, जो एक गौरव की बात है।
भोजन में जब चटपटाहट की बात चलती है तो मिर्च का नाम आता है।
चिराग लेकर भी ढूँढेंगे तो भी शायद ही ऐसा आदमी मिले जिसने कि मिर्च को चखा न हो।
मिर्च खाली सब्जी के स्वाद तक ही सीमित नहीं है, इसका प्रयोग औषधियों में भी किया जाता है।
इसके अलावा विटामिन-ए सी और बहुत से अन्य खनिज लवणों का अच्छा श्रोत मिर्च है।
अब तो मिर्च तथा मिर्च के अन्य पदार्थों की माँग विदेशों में भी बढ़ी है जिससे इसके निर्यात से भी बहुमूल्य विदेशी मुद्रा प्राप्‍त हो रही है।
चूँकि इसकी माँग अधिक है, इसलिए अगर इसकी जमकर खेती की जाये और भरपूर उपज मिल जाये तो मुनाफा होगा।
मिर्च लगाने का समय आ गया है।
कुछ लोग मिर्च लगा चुके हैं तथा कुछ लगाने वाले हैं तो आइये, हम मिर्च के विषय में कुछ बातें करें।
बिहार में यह नगदी फसल के रूप में उगायी जाती है किन्तु इसकी उत्पादकता बहुत कम है।
कम उत्पादकता का मुख्य कारण यह है कि अनुसंधान द्वारा विकसित नयी किस्मों तथा तकनीक किसानों द्वारा बहुत ही कम अपनायी गयी है।
अधिक उत्पादन की दूसरी आवश्यकता स्वस्थ बिचड़ों को उगाना है।
इसके लिए ऊँची भूमि जिसकी मिट्‍टी हल्की दोमट परन्तु उपजाऊ हो, का चुनाव पौधशाला के लिए करें।
एक हेक्टर भूमि से मिर्च की रोपनी के लिए 2.2 से 5 मीटर लम्बी और 1 से 1.25 मीटर चौड़ी लगभग 25 क्यारियों की आवश्यकता होगी।
क्यारियों में बीज की बोआई के पहले 20 से 25 टन प्रति हेक्टेयर की दर से कम्पोस्ट या गोबर की सड़ी खाद का व्यवहार करें।
रोपाई के लिए खेत की अच्छी तैयारी आवश्यक है।
इसके लिए एक बार मिट्‍टी पलटने वाले तथा 2-3 बार देशी हल से जुताई करने तथा पाटा चलाने से खेत मिर्च की रोपाई के लिए तैयार हो जाता है।
कहने की आवश्यकता नहीं कि मिर्च के रोपाई के लिए खेत ऐसा हो जहाँ जल-जमाव नहीं होता हो तथा जिसकी मिट्‍टी हल्की दुमट से दुमट और अच्छी उर्वरा शक्‍ति वाली हो।
खेत की पहली जुताई के समय 20-25 टन प्रति हेक्टर की दर से गोबर की सड़ी खाद का व्यवहार अपेक्षित है।
मिर्च की खरीफ फसल में खरपतवार के नियंत्रण के लिए 2-3 निराई-गुड़ाई की आवश्यकता पड़ती है।
रोपाई के तीन-चार सप्‍ताह बाद पंक्‍तियों के बीच हल्की गुड़ाई से अधिक जड़े पैदा होती है जिससे उन पर अच्छा प्रभाव पड़ता है।
जहाँ तक सिंचाई का प्रश्‍न है यह मिट्‍टी तथा वर्षा की अवस्था पर निर्भर करती है।
यूरिया की टॉप ड्रेसिंग के समय यदि वर्षा नहीं हो तथा मिट्‍टी में नमी का अभाव हो तो एक हल्की सिंचाई अवश्य कर दें।
फूल आने के समय यदि प्लेनोफिक्स नामक दवा की दो ढक्कन मात्रा 10 लीटर पानी में घोलकर छिड़काव करने से फूलों तथा फलों का गिरना रुक जाता है।
लाल मिर्च की कैप्सेसीन से अनेक दवायें बनाई जाती हैं जिनका व्यवहार ठण्डक, गला की खराबी तथा छाती के जकड़न में होता है।
एक कहावत है कि सबसे उपयोगी लाल मिर्च, परन्तु उससे उपयोगी हरी मिर्च और उससे भी उपयोगी काली मिर्च होती है।
लाल मिर्च की कैप्सेसीन का इस्तेमाल घमौरी रोधक पाउडर तथा मलहम बनाने में किया जाता है।
शिमला मिर्च से बना पाउडर कढ़ी, आलू, अंडा, पनीर जैसे हल्के रंग वाले भोज्य पदार्थों को रंगने में तथा आकर्षक बनाने में किया जाता है।
जीरा हमारे भोजन में विशेष स्थान रखता है।
नित्य विविध साग-सब्जियों एवं नाना प्रकार के स्वादिष्‍ट अचार, मुरब्बे और चटनियों में इसका प्रयोग अनिवार्य हो गया है।
इसके अतिरिक्‍त इससे कुछ औषधियाँ भी बनाई जाती हैं।
इसकी लोकप्रियता का अनुमान इससे भी लगाया जा सकता है कि चाहे भोजन शाकाहारी हो या मांसाहारी इसका प्रयोग अवश्यमेव है।
यों तो जीरा हर प्रकार की भूमि में उगाया जा सकता है, परन्तु ऐसी भूमि जिसमें जलनिकास का उचित प्रबन्ध हो एवं जल धारण क्षमता अधिक हो, जिससे सिंचाई जल की अधिक आवश्यकता न पड़े, अच्छी समझी जाती है।
बलुई दुमट या दुमट भूमि इसके उत्पादन के लिए उत्तम है।
चिकनी मिट्‍टी में बड़े-बड़े ढेले बनने के कारण बीज के समान रूप से बुआई करने में बाधा आती है।
जहाँ तक सम्भव हो भूमि समतल हो जिससे सिंचाई में बाधा न पड़े तथा हर पौधा समान मात्रा में जल प्राप्‍त कर सके।
उकठा रोगा (फयूजेरियम क्योमिनाई) जीरे का घातक रोग है।
भीषण प्रकोप में समस्त फसल नष्‍ट हो जाती है।
जिससे कृषक ऋणी हो जाते हैं।
अत: इस रोग से बचाव के लिए यह अनिवार्य है कि जिस खेत में यह रोग लग गया हो, उसमें 10 से 15 वर्षों तक जीरा न उगायें क्योंकि उक्‍त रोग के बीजाणु भूमि में इस अवधि तक जीवित रहते हैं जिससे फसल के रोग ग्रस्त हो जाने की सम्भावना रहती है।
क्योंकि उकठा रोग लग जाने पर इसकी रोकथाम असम्भव है इसलिए यह आवश्यक है कि जो बीज बोयें उसे सदैव बेवस्टीन नामक फफूँदी नाशक दवा से उपचारित कर लें।
जीरे की फसल के लिए नाइट्रोजन की आवश्यकता सिंचाई जल की उपलब्धि पर निर्भर करती है।
यदि सिंचाई जल पर्याप्‍त मात्रा में प्राप्‍त हो तो इस फसल की अच्छी उपज के लिए 100 कि.ग्रा. नाइट्रोजन प्रति हेक्टर देना अनिवार्य है।
परन्तु सिंचाई जल का अभाव है तो 60 कि.ग्रा. प्रति हेक्टर से अधिक नाइट्रोजन देना व्यर्थ है।
प्राय: कृषक इस लालच से कि जल्दी-जल्दी सिंचाइयों की आवश्यकता न पड़े, सिंचाई करते समय आवश्यकता से अधिक पानी क्यारियों में भर देते हैं जिससे अधिकांश पानी की मात्रा भूमि की निचली सतहों में चली जाती है और पौधे उसका उपयोग करने में असमर्थ रहते हैं।
इसका कारण यह है कि जीरे की जड़े अधिक गहराई तक नहीं पहुँचती, अत: एक निश्‍चित सिंचाई जल मात्रा से अधिकाधिक उत्पादन करने के लिए यह आवश्यक है कि प्रति सिंचाई जल की मात्रा कम की जाये तथा सिंचाइयों की संख्या बढ़ा दी जाये।
यह स्पष्‍ट है कि कितनी नाइट्रोजन की मात्रा के लिए कितना पानी या सिंचाइयों की आवश्यकता होती है।
यदि भूमि की तैयारी भली प्रकार की जाती है तो इस फसल में खरपतवार अधिक नहीं उगती।
प्राय: देखा गया है कि जीरे के बीज के साथ ही अनेकों प्रकार की खरपतवारों के बीज मिले रहते हैं।
जिनमें जीरा के पौधों में मिलते जुलते "जीरालु" नामक खरपतवार के बीज मुख्य हैं।
अत: बीज खरीदते समय भली प्रकार देख लें कि बीज शुद्ध तथा खरपतवार के बीज से मुक्‍त हो।
इन सावधानियों के बाद भी यदि कुछ खरपतवार निकल आयें तो उन्हें खुर्पी से निकलवा देना चाहिए।
जीरे को दो प्रकार के कीड़े क्षति पहुँचाते हैं।
एक दीमक और दूसरा माहू (एफिड) जिसे चेपा भी कहते हैं।
दीमक नियन्त्रण के लिए खेत की तैयारी करते समय 10 प्रतिशत का बी.एच.सी. पाउडर 25 कि.ग्रा. प्रति हेक्टर की दर से डाल कर भली भाँति मिला देने से प्रकोप कम हो जाता है।
माहू के नियन्त्रण के लिए बुआई के 25 दिन बाद से प्रति सप्‍ताह या 10 दिन के अन्तर से 0.03 प्रतिशत का मोटासिस्टाक्स या रोगर के घोल का छिड़काव तीन या चार बार करने से माहूँ से फसल बच जाती है।
सोवा रबी मौसम की फसल है।
इसमें पाला को बर्दाश्त करने की अधिक शक्‍ति होती है।
अच्छे बीज उत्पादन के लिए फूल उगने के समय सूखा मौसम लाभप्रद होता है।
उत्तर भारत में सोवा की फसल को तीन सिंचाई की आवश्यकता पड़ती है।
परन्तु दक्षिण भारत में इसे असिंचित फसल के रूप में उगाया जाता है।
इसे हल्की तथा भारी दोनों प्रकार की भूमि में उगाया जा सकता है।
कम उपजाऊ भूमि में भी यह अच्छी उपज देता है।
सोवा बोने का बेहतर समय अक्टूबर से नवम्बर तक का है।
लेकिन 15 अक्टूबर से 15 नवम्बर के बीच का समय अधिक उपज के लिए सर्वोत्तम होता है।
वैसे तो सोवा को छिटकवां विधि से भी बोया जाता है परन्तु उसे 30 से.मी. की दूरी पर पंक्‍तियों में बोयें।
बीज के साथ राख या बालू अवश्य मिला लें जिससे एक ही स्थान पर अधिक बीज नहीं गिरने पाये।
मसाले के लिए सोवा की फसल मार्च के मध्य तक पक कर तैयार हो जाती है।
यह 130-145 दिनों की फसल है।
फसल पकने के समय पौधे पीले पड़ जाते हैं तथा दाने हल्क भूरे रंग के हो जाते हैं।
इस समय पौधों को कटाई कर के खलिहान में छायादार स्थान पर 8-10 दिनों तक सूखा लें तथा झण्डे से पीट कर बीज निकाल लेना चाहिए।
बीज को साफ करके अच्छी प्रकार सूखा कर बोरों में भंडारित करें।
एक हेक्टर भूमि से 8-10 क्विंटल बीज प्राप्‍त होता है।
मसाला फसलों में अदरक का महत्वपूर्ण स्थान है।
इसे हिन्दी में अदरक, असमिया, बंगाली तथा उड़ीया भाषा में आदा, गुजराती में अदू, कन्नड़ में शुण्टी, मराठी में अले, पंजाबी में अद्रक, संस्कृत में आर्द्रक, तेलुगू में अल्लाम, उर्दू में अद्रक, तमिल तथा मलयालम में इन्जि कहते हैं।
परन्तु इसे अंग्रेजी में जिन्जर तथा वानस्पतिक भाषा में जिन्जीबर आफिसीनेल कहते हैं।
यह जिन्जीबरेसी पौध परिवार का सदस्य है।
अदरक का उपयोग मसाले के रूप में, अचार, चटनी, दाल, साग-भाजी तथा अन्य भोजन सामग्रियों को रुचिकर तथा स्वादिष्‍ट बनाने में किया जाता है।
अदरक की सोंठ आयुर्वेदिक दवाओं का मुख्य अंश तो है ही, परन्तु एक घरेलू औषधि भी है।
साथ ही साथ सोंठ पशुओं के अनेक रोगों की अचूक दवा है।
भारत में अदरक की खेती सबसे अधिक क्षेत्रफल में केरल राज्य में होती है जिससे उत्पादन भी सर्वाधिक प्राप्‍त होता है।
भारत के अन्य अदरक उत्पादन करने वाले राज्य हैं - मेघालय, मणिपुर, मिजोराम, नागालैण्ड, असम, पश्‍चिम बंगाल, उड़ीसा, बिहार, मध्य प्रदेश, हिमाचल प्रदेश, तमिलनाडू, आन्ध्र प्रदेश, कर्नाटक तथा उत्तर प्रदेश इत्यादि।
अदरक की फसल प्रकन्दों (गाँठों) द्वारा उगाई जाती है।
बोने के 3 महीने के भीतर पौधों में पर्याप्‍त जड़ें निकल जाती हैं और पौधे अपना संपर्क जड़ों द्वारा मिट्‍टी से स्थापित कर जल तथा अन्य भोज्य तत्व लेने लगते हैं।
बोये गये प्रकन्दों के रासायनिक गुणों में 3 महीने तक बहुत कम परिवर्तन होता है।
बोआई के 3 महीने बाद यदि हम बीज प्रकन्द को बाहर निकाल लें तो हमें कुल बीज-प्रकन्द के वजन का 70 से 75 प्रतिशत वजन पुन: प्राप्‍त हो जाता है।
यानि 18 से 20 क्विंटल बोये गये बीज-प्रकन्द में 12.6 क्विंटल से 14 क्विंटल बीज-प्रकन्द फिर प्राप्‍त हो जाता है।
यह क्रिया मध्य अगस्त में सम्पन्न करनी चाहिए।
अगस्त में बाजार में अदरक के अभाव के कारण बहुत अच्छा मूल्य प्राप्‍त हो जाता है।
अदरक की सफल खेती के लिए गर्म नम जलवायु अनुकूल होती है।
इसकी खेती समुद्र तट से 1500 मीटर की ऊँचाई वाले स्थानों पर भी सफलतापूर्वक की जाती है।
इसके उत्पादन में नियमित एवं अत्यधिक वर्षा आवश्यक है।
वर्षा की कमी होने पर सिंचाई की आवश्यकता पड़ती है।
इसकी अच्छी पैदावार के लिए रोपनी से अंकुरण तक साधारण वर्षा, पौधों की वृद्धि के समय नियमित एवं अधिक वर्षा तथा फसल तैयार होने के समय अपेक्षाकृत सूखा मौसम लाभप्रद होता है।
अदरक की अच्छी पैदावार के लिए खाद तथा उर्वरक की अधिक मात्रा में आवश्यकता पड़ती है।
अन्तिम जुताई के समय मि‍ट्‍टी में 25-30 टन प्रति हेक्टर गोबर को सड़ी खाद या कम्पोस्ट डालकर अच्छी तरह मिला दें।
इसके अभाव में 2-3 टन प्रति हेक्टर नीम की खली बारीक करके डालें।
इसी समय 375 किलो सिंगल सुपर फॉस्फेट तथा 240 किलो म्यूरिएट ऑफ पोटास मिट्‍टी में डालकर मिला दें।
यदि मिट्‍टी में दीमक का प्रकोप हो तो एल्ड्रीन (5 प्रतिशत) धूल 25 किलो प्रति हेक्टर की दर से मिट्‍टी में भुरक कर अच्छी तरह मिला दें और पाटा चला दें।
अदरक पर हुए अनुसंधान परिणामों से यह सिद्ध हो गया है कि अदरक का बीज-प्रकन्द ऐसी फसल से लें जिसमें पिछले वर्ष रोग नहीं लगा हो।
अधिक पैदावार के लिए सदैव स्वस्थ बीज-प्रकन्द जिसका वजन 18 से 20 ग्राम तथा जिसमें 3-4 स्वस्थ कलियाँ हो, चुने।
बीज-प्रकन्दों को 3 मिनट के लिए 0.5 प्रतिशत एगेलौल या 30 मिनट तक 0.1 प्रतिशत सेंरेसान के घोल में डुबोकर उपचारित करें।
ऐसा करने से बीज-प्रकन्दों पर लगे फफूँद के माइसीलियम नष्‍ट हो जाते हैं जिससे स्वस्थ पौधे जन्म लेते हैं।
अदरक की फसल में खरपतवार की संख्या एवं बढ़ाव को देखते हुए 2-3 निकौनी की आवश्यकता होती है।
प्रथम निकौनी बोआई के 45 दिनों बाद हाथ से करें।
द्वितीय तथा तृतीय निकौनी खुर्पी द्वारा बोआई के 60 दिनों तथा 120 दिनों बाद करें।
मिश्रित खेती:- अदरक के साथ मक्का, अरहर एवं अण्डी की मिश्रित खेती की जाती है किन्तु मिश्रित फसलों की सघनता बहुत ही कम रखनी पड़ती है।
मिश्रित खेती से प्रति हेक्टर शुद्ध खेती की अपेक्षा अदरक की उपज कम प्राप्‍त होती है।
अदरक-गेहूँ फसल प्रणाली:- मध्य दिसम्बर तक अदरक की खुदाई कर उस खेत में गेहूँ लगायें।
बाजार में अगात अदरक से अच्छी आमदनी हो जाती है किन्तु उपज कम प्राप्‍त होती है।
15 मई से 31 मई के बीच अदरक की बोआई अवश्य करें।
परन्तु जहाँ सिंचाई की सुविधा नहीं हो वहाँ प्रथम वर्षा के बाद करें।
अधिक पैदावार के लिए 18-20 ग्राम वजन का बीज प्रकन्द जिसमें उसे चार स्वस्थ कलियाँ हो, व्यवहार में लायें।
बीज प्रकन्दों को 30 मिनट तक सेरेसान के 0.1 प्रतिशत के घोल में डुबोकर उपचारित करें।
अक्टूबर-नवम्बर में फसल को खरपतवार रहित रखने के लिए निकाई-गुड़ाई आवश्यक है।
जिंक या आयरन की कमी होने पर उसका घोल बनाकर अदरक के पौधों पर छिड़काव करें।
खेत में नमी की कमी होने पर सिंचाई नितान्त आवश्यक है क्योंकि अदरक की गाँठें इस समय अधिक बढ़ती हैं।
मिट्‍टी सख्त होने पर गाँठों की बाढ़ रुक जाती है।
फरवरी-मार्च:- इस समय फसल पीली पड़ने लगती है तथा जिन लोगों को बीज प्रकन्द के लिए गाँठों को रखना हो वे मार्च में फसल की खुदाई कर लें तथा गाँठों के ऊपर लगी सभी जड़ों को साफ करें तथा डायिथो इन्डोफिल एम-45 के 0.3 प्रतिशत के घोल में गाँठों को आधा घन्टे तक डुबोकर उपचारित करें तथा छाया में सुखा दें।
जब गाँठों में लगा घोल पूर्णतया सूख जाये तब उन गाँठों को छायेदार बरामदे में या पेड़ के नीचे धान का पुआल बिछाकर उस पर रखें और पुन: पुआल से ढककर गिली मिट्‍टी का लेप लगायें।
बीज के लिए इस प्रकार रखे गये अदरक के ढेर को बीच में कभी नहीं खोलें।
जब बोआई करनी हो उस समय ढेर को खोलना चाहिए।
नदिया:- यह पश्‍चिम बंगाल की अधिक उपज देने वाली अदरक की किस्म है।
इसकी खेती भारत के प्राय: सभी अदरक उगाने वाले राज्यों में होती है।
इस किस्म के प्रकन्दों में सूखे पदार्थों की प्रतिशत मात्रा 20.2 होती है।
नदिया किस्म की फसल से 240-250 क्विंटल प्रति हेक्टर उपज प्राप्‍त होती है।
इस किस्म को सोंठ बनाने तथा अर्क बनाने में उपयोग किया जाता है।
रियो-डी-जेनीरो:- यह ब्राजील देश की अदरक की किस्म है।
इसमें रेशे की मात्रा कम पाई जाती है।
सूखे अदरक की प्रतिशत मात्रा 18.6 होती है।
अर्क चुआने के लिए सर्वोत्तम किस्म है।
यह विभिन्न प्रकार के अदरक उगाने वाले क्षेत्रों में उगायी जा सकती है।
इस किस्म में रेशे 5.12 प्रतिशत पाये जाते हैं।
इसकी उपज 230 क्विंटल प्रति हेक्टर है।
चायना:- यह चीन देश की अदरक की किस्म है।
इसमें सूखे अदरक की प्रतिशत मात्रा 21 है।
चायना किस्म की 180-190 क्विंटल प्रति हेक्टर सूखे अदरक के प्रकन्द प्राप्‍त होते हैं।
जोरहट:- यह असम की लोकप्रिय किस्म है।
इसकी खेती शिव सागर जिले में तथा गोलाघाट के आसपास होती है।
इसकी उपज क्षमता 175-200 क्विंटल प्रति हेक्टर है तथा इससे 21.4 प्रतिशत सोंठ प्राप्‍त होती है।
अदरक की सोंठ तैयार करने के लिए फसल की खुदाई, बुआई के 240 दिनों बाद करें।
इस समय पत्तियाँ सूख जाती हैं।
खुदाई करते समय इस बात का ध्यान रखें कि गाँठें कटने न पायें।
गाँठों पर लगी जड़ों तथा मिट्‍टी को अच्छी तरह साफ कर लें और साफ पानी में अच्छी तरह धो लें।
यदि आवश्यक हो तो गाँठों को 12 घण्टें स्वच्छ जल में डुबोकर रखें।
इसके बाद बाँस के बने पतले तेज चाकू की सहायता से लम्बी-लम्बी गाँठों के ऊपर का छिलका हटा दें।
लम्बी गाँठों की सोंठ अच्छी होती है जिसका मूल्य बाजार में अधिक मिलता है।
इसमें नमी की मात्रा 10 प्रतिशत से कम रह जाती है।
सोंठ को और चमकीला बनाने हेतु इसे बाँस की टोकरी में रखकर रगड़ देते हैं जिससे इस पर शेष रह गये छिलके या मिट्‍टी के कण दूर हो जाते हैं।
सोंठ तैयार करने की इस विधि को बिना धुली हुई (अनब्लीच्ड) विधि कहते हैं।
सोंठ तैयार करने की एक और विधि है जिसे धुली विधि "ब्लीच्ड मेथड" कहते हैं।
इसमें गाँठों का छिलका हटाने के बाद उन्हें 2 प्रतिशत के चूने के घोल में 6 घण्टें डुबो देते हैं।
फिर गाँठों को बाहर निकाल कर सुखाते हैं और 15 से 20 दिनों बाद अच्छी तरह सूख जाने पर बाँस की टोकरी में रगड़कर चमकीला बना लेते हैं।
इस विधि द्वारा तैयार सोंठ का रंग अधिक उजला रहता है।
स्वस्थ तथा प्रमाणिक प्रकन्दों को ही बोने के लिए प्रयोग करना चाहिए या रोग रहित क्षेत्र से प्राप्‍त प्रकन्द को ही बीज के रूप में बोयें।
फसल समाप्‍त या खुदाई के बाद रोगी पौधों के अवशेषों को इकट्‍ठा करके नष्‍ट कर दें।
खेत का जल निकास अच्छा रखे ताकि अधिक देर तक खेत में जल नहीं रुक सके।
फसल चक्र अपनाएँ तथा खेतों की सफाई रखें।
बोने से पहले बीज को 3 मिनट तक 0.1 प्रतिशत सेरेसान से उपचारित करने पर रोग के छिपे फफूँद के माइसीलियम नष्‍ट हो जाते हैं तथा स्वस्थ पौधों का निर्माण होता है।
यह रोग कोलेटोट्राइकम जिन्जीबेरि नामक फफूँद के कारण होता है।
प्रारंभ में पत्तियों पर छोटे-छोटे गोल या अण्डाकार हल्के पीले रंग के दाग उत्पन्न होते हैं जो कुछ समय बाद भूरे बादामी रंग के हो जाते हैं।
ये धब्बे धीरे-धीरे बढ़कर एक दूसरे से मिल जाते हैं।
रूग्न भाग अक्सर सूखकर नीचे गिर जाता है जिससे पत्तियों में छोटा छिद्र बनता है।
रोग की बढ़वार की तीव्र अवस्था में पूरी पत्तियाँ मर जाती हैं।
यदि रोग का प्रभाव पत्तियों के ऊपरी सिरे पर होता है तो ऐसी पत्तियाँ मुड़कर नीचे झुक जाती हैं।
पुराने दागों पर काले रंग के छोटे बिन्दु आकार के फफूँद की बढ़कर दिखाई पड़ती है।
रोग का प्रभाव नम मौसम तथा उच्च तापमान पर अधिक होता है।
यह रोग फाइलोस्टिक्टा जिन्जीबेरी नामक फफूंद से होता है।
इस रोग में पत्तियों पर छोटे, रंगहीन, अण्डाकार या लम्बे आकार के धब्बे बनते हैं।
बाद में धब्बों का आकार बढ़कर सफेद रंग का हो जाता है तथा किनारे का हिस्सा गाढ़ा भूरा होता है।
धब्बों के चारों तरफ का हिस्सा पीले रंग का होता है।
कई धब्बों के आपस में मिलने पर एक बड़े आकार का धब्बा हो जाता है।
इन धब्बों पर काले रंग के बिन्दु आकार के फफूँद की बढ़वार दिखाई पड़ती है।
पाइरीकुलेरिया पर्ण धब्बा:- यह रोग पाइरीकुलेरिया जिन्जीबेरी नामक फफूँद से होता है।
रोग का पत्तियों पर अण्डाकार या कुछ लम्बे आकार के धब्बे के रूप में दिखाई पड़ता है।
धब्बे का रंग लाल भूरा से गाढ़ा भूरा होता है।
पुराने धब्बों के बीच का भाग धूसर रंग तथा किनारे की तरफ गाढ़ा भूरा होता है।
धब्बे आकार में बढ़कर एक दूसरे से मिल जाते हैं।
बीच का भाग सुखकर नीचे गिर जाता है और बीच में छोटा छिद्र बन जाता है।
पत्तियों का झुलसना:- यह रोग राइजीक्टोनियाँ बटाटिकोला नामक फफूँद के कारण होता है।
पत्तियों पर छोटे-छोटे अनियमित आकार के हल्के भूरे रंग के धब्बे बनते हैं जो धीरे-धीरे बढ़कर पूरी पत्ती पर फैल जाते हैं।
रोगी पत्तियाँ ढीली पड़ जाती हैं और नीचे की तरफ झुक जाती हैं या अलग होकर नीचे गिर जाती हैं।
रोग की तीव्रता में पत्तियाँ सफेद या हल्के रंग की हो जाती हैं।
रोगी स्थानों पर काले रंग के आलपीन के सिरे के बराबर फफूँद की बढ़वार दिखाई पड़ती है जिसे फफूँद का "स्कलेरोशियम" कहते हैं।
पीत रोग:- यह रोग फयूजेरियम आक्सीस्पोरम उपजाति जीन्जीबेरी नामक फफूँद से होता है।
इस रोग के कारण पौधों की सबसे नीचे की पत्तियाँ पीली हो जाती हैं।
यह पीलापन पत्तियों के किनारे से शुरू होता है और धीरे-धीरे पूरी पत्ती पीली हो जाती है।
रूग्न पौधे सूखकर मर जाते हैं लेकिन जमीन पर नहीं गिरते हैं।
जमीन की सतह के पास तनों का भाग मुलायम और जलीय होता है।
ऐसे पौधे उखाड़ने पर आसानी से ऊपर आ जाते हैं।
रोगी प्रकन्दों का भीतरी भाग भूरे रंग का हो जाता है।
जड़े सड़ने लगती हैं।
प्रकन्द का बढ़वार रुक जाता है।
शुष्क विग्लन रोग:- यह रोग भंडारण के समय और अदरक की फसल पकते समय खेत में अधिक लगता है।
इस रोग के कारण प्रकन्दों का भीतरी भाग काले रंग का हो जाता है।
रोगी ऊतक काले चूर्ण में बदल जाता है।
यह वास्तव में फफूँद की बढ़वार होती है।
रोग की तीव्रता में प्रकन्द सिकुड़ कर सूख जाते हैं।
इस प्रकार के लक्षण डिप्लोडिया नेटैलेन्सिस नामक फफूँद से होता है।
एक दूसरे प्रकार का शुष्क विग्लन रोग मैकोफोमिया कैजिऔलिना नामक फफूँद के कारण होता है।
इस रोग का असर खेतों में खड़ी फसल पर पकते समय अधिक होता है।
रोगी पौधों की पत्तियाँ पीली हो जाती हैं।
बाद में पूरा पौधा झूलसा हुआ दिखाई पड़ता है।
रोगी प्रकन्द सिकुड़ कर सूख जाते हैं।
जीवाणु उकठा रोग:- यह रोग स्यूडोमोनास सोलेनेसिएरम नामक जीवाणु (बैक्टीरिया) द्वारा फैलता है।
इस रोग का मुख्य लक्षण पत्तियों का पीला होना, ढीला पड़ना और सूख जाना है।
प्रारंभ में नीचे की पत्तियाँ सुखती हैं फिर धीरे-धीरे सुखने का क्रम ऊपर की ओर बढ़ता जाता है।
रोगी पत्तियाँ मुड़ जाती हैं।
रोग की तीव्रता में जमीन की सतह के पास तने का भागी जलीय हो जाता है और आसानी से उखाड़ने पर प्रकन्द से अलग हो जाता है।
रूग्न पौधे का भीतरी भाग बदरंग या काले रंग का हो जाता है।
दीमक:- इसके अन्तर्गत माइक्रोटर्म्स स्पेसीज, ओडोन्टोटर्म्स स्पेसीज के कीट आते हैं।
ये क्रीम रंग लिये हुए उजले अथवा मलीन उजले या मलीन भूरे रंग के होते हैं।
मिट्‍टी के आंचल में छिपे दीमक सुरंग बनाकर पौधों की जड़ों को खाते हैं।
ये पौधों की जड़ों और तनों को इस प्रकार काटते हैं कि जैसे किसी पैने चाकू से काटा गया हो।
इनका आक्रमण अदरक की रोपनी से प्रारंभ होता है और फसल की सभी अवस्थाओं में ये नुकसान पहुँचाते हैं।
अदरक का तना बेधंक:- इस कीट का वैज्ञानिक नाम डाइकोक्रोसिस पंकटीफिरेलीस है।
इस कीट का प्रौढ़ मध्यम आकार की तितली होती है, जिसका रंग पीलापन लिए सफेद होता है।
इस कीट की हानिकारक अवस्था शिशु होता है जो कैटरपीलर कहलाता है।
शिशु पौधे के ऊपर तने में प्रवेश कर जाता है तथा नीचे की तरफ सुरंग बनाते हुए प्रकन्द तक पहुँच जाता है।
यह नवजात कल्लों को खा जाता है।
फलस्वरूप हेडहार्ट लक्षण दिखाई पड़ता है, कल्ले कुम्हलाने लगते हैं और बाद में सूख जाते हैं।
जुलाई-अगस्त में इस कीट का प्रकोप ज्यादा होता है।
राइजोम मैगोट:- इस कीट का वैज्ञानिक नाम चेलसीडोमिया स्टीकारनिस है।
इस कीट का प्रौढ़ आकार में काफी छोटा होता है तथा इसमें केवल एक जोड़े अग्र पंख ही पाये जाते हैं।
इस कीट की भी हानिकारक अव्स्था शिशु होता है जो मैगोट कहलाता है।
मैगोट पदरहित होता है, मांसल मटमैला उजला होता है।
यह प्रकन्दों में घुसकर मुलायम उत्तकों को खाता है, इसके फलस्वरूप प्रकन्द सड़ने लगते हैं तथा जब इसकी संख्या काफी हो जाती है तो उस स्थिति में पूरा पौधा सूख जाता है।
इस कीट का आक्रमण अक्टूबर-नवम्बर माह में ज्यादा पाया जाता है।
लीफ रौलर:- इस कीट का वैज्ञानिक नाम उदथस्पस फोलस है।
प्रौढ़ भूरे काले रंग की मध्यम आकार की तितली होती है।
इसके दोनों अग्र पंख में आठ-आठ धब्बे होते हैं और पिछली पंखों में एक-एक बड़ा पैच होता है।
इसके शिशु जिसे कैटरपीलर कहते हैं, हरे रंग का होता है, हानिकारक अवस्था शिशु है।
अदरक की पत्तियों को मोड़कर शिशु उसी के भीतर रहता है और भीतरी पत्ती को खाता है।
इसका आक्रमण अगस्त से अक्टूबर तक पाया जाता है।
अदरक के स्वास्थ्यवर्द्धक और स्वादिष्‍ट व्यंजन:- प्रकृति ने जो चटपटे तथा तीखे स्वाद वाले मसाले हमें दिये हैं, उनमें अदरक की अपनी एक अलग अहमियत है।
यह एक अत्यन्त महत्वपूर्ण मसाला फसल है, जिसकी भूमिगत गाँठों का उपयोग प्राचीनकाल से होता चला आ रहा है।
इस मसाला फसल की गाँठों को प्रकन्द कहते हैं।
ताजे तथा कच्चे प्रकन्दों को अदरक तथा सूखे प्रकन्दों को सोंठ कहा जाता है।
अदरक तथा सोंठ दोनों अनेक रोगों की घरेलू दवाएँ हैं।
सोंठ से प्राय: अनेक प्रकार की आयुर्वेदिक दवाएँ बनायी जाती हैं।
सोंठ मनुष्य के अतिरिक्‍त पशुओं के अनेक रोगों की अचूक औषधि है।
बनाने की विधि:- सर्वप्रथम अदरक को स्वच्छ जल में अच्छी प्रकार धो लें।
धोई हुई गाँठों के छिलके को छीलकर बारीक-बारीक टुकड़े काट लें।
इन टुकड़ों को तथा उपरोक्‍त सामग्रियों को अच्छी प्रकार मिला लें तथा शीशे के चौड़े मुँह वाले स्वच्छ मर्तबान में भर दें।
मर्तबान के मुँह को किसी स्वच्छ पतले कपड़े से बांध दें।
इस मर्तबान को आठ से दस दिनों तक प्रतिदिन धूप दिखायें।
बीच-बीच में चटनी को अच्छी तरह से ऊपर-नीचे हिलाती रहें, ताकि सभी सामग्री पक जाये।
लीजिए अदरक की स्वादिष्‍ट और पौष्‍टिक चटनी तैयार हो गयी।
यह चटनी सर्दी, खाँसी, जुकाम को समाप्‍त करती है तथा बच्चों के लिए अत्यधिक गुणकारी होती है।
अदरक को दो दिन स्वच्छ जल में भिगोयें।
तीसरे दिन पानी से निकाल कर स्टील के काँटों से गोद लें तथा फिर साफ पानी में अच्छी प्रकार धो लें।
अब इन गाँठों को पानी में रख कर हल्की आँच पर उबालें तथा पानी से बाहर निकाल कर सुखा लें।
इसके बाद दो किलो चीनी की एक तार की चासनी तैयार करें और उसमें अदरक की गाँठों पर डालकर पकायें तथा चलाते रहें।
जब चासनी मधु की तरह गाढ़ी हो जाये तथा अदरक की गाँठें अच्छी प्रकार पक जायें, तब इसे आँच पर से उतार कर इसमें छोटी इलायची का चूर्ण तथा गुलाब जल डालें।
जब मुरब्बा पूर्ण रूप से ठण्डा हो जाये, तो इसे मर्तबान में भर लें।
यह मुरब्बा खाने में अधिक स्वादिष्‍ट होता है।
उद्योग मंडल एसोचैम का अनुमान है कि वर्ष 2014 में देश में सूचना प्रौद्योगिकी, बैंकिंग तथा कृषि आधारित उद्योगों में नौकरियां के सबसे अधिक अवसर उत्पन्न होंगे।
एसोचैम की एक अध्ययन रिपोर्ट में उम्मीद जताई गई है कि अमेरिकी अर्थव्यवस्था में सुधार और रुपये की नरमी से आईटी एवं आईटी सेवा निर्यातकों के लिए नया साल बेहतर होगा।
इसी तरह, रबी फसल की संभावना कृषि पर आधारित ट्रैक्टर, खाद-बीज और कृषि औजार जैसे उद्योगों में मांग और रोजगार को समर्थन देगी।
रिपोर्ट के अनुसार आर्थिक वृद्धि सुधरने से बैंकों के अवरद्ध ऋणों की समस्या कम होगी तथा सरकारी बैंकों में खाली पदों की भर्ती तेज होगी।
चयनात्मक प्रजनन और पशुपालन की आधुनिक प्रथाओं जैसे गहन सूअर खेती (और इसी प्रकार के अभ्यासों को मुर्गी पर भी लागू किया जाता है) ने मांस के उत्पादन में वृद्धि की है।
लेकिन इससे पशु क्रूरता, एंटीबायोटिक दवाओं के स्वास्थ्य प्रभाव, वृद्धि होर्मोन, और मांस के औद्योगिक उत्पादन में सामान्य रूप से काम में लिए जाने वाले रसायनों के बारे में मुद्दे सामने आये हैं।
