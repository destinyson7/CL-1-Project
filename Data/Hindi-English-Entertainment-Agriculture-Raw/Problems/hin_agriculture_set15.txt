ज्वार सुधार के कार्यक्रम के लिए देश में जन- धन की पर्याप्त मात्रा का अभाव रहा।
शुरू में केवल एक आर्थिक वनस्पतिशास्त्री होता था जिसका काम कई फसलों की देखभाल तथा सुधार कार्य चलाना अथवा स्वयं करना था।
इन कठिनाइयों के बावजूद भी पादप आनुवंशिकी के क्षेत्र में काफी काम किया गया।
प्रजनन तथा प्रजाति सुधार पर भी बहुत काम हुआ।
इसी की बदौलत कई अच्छी प्रजातियां भी निकाली गयीं।
इनमें से मुख्य हैं- कोयम्बटूर सीरीज, जे 75, एम. एन.सीरीज, एम- 35-1, एम 47-3, टी-1, टी-6 तथा टी-12।
महाराष्ट्र के अकोला से भी कई उन्नत किस्में निकाली गयीं।
इन किस्मों को बनाने में चयन का ही खास योगदान रहा।
चयन स्थानीय देशी पादप सामग्री को लेकर ही किया गया तथा बाहर की उन्नत किस्मों का प्रयोग 1958 से पहले लगभग न के समान ही रहा।
इन प्रयत्नों के फलस्वरूप तैयार की गई किस्मों में स्थानीय स्थितियों के अनुसार स्वयं को ढालने की अद्‍भुत क्षमता भी थी तथा इनका अनुकूलन स्थान विशेष के लिए अधिक हुआ।
इन किस्मों में स्थानीय बीमारियों तथा कीड़ों तथा शाकपातों के प्रति सहिष्णुता थी, मगर इनकी पैदावार का स्तर प्रायः नीचा ही रहा यानी उत्पादन क्षमता में कोई विशेष सुधार नहीं हुआ।
इसका मुख्य कारण था भूमि की कम उर्वराशक्ति के साथ विकसित प्रजाति की निहित उत्पादन शक्ति तथा क्षमता।
स्थानीय प्रजातियों का परीक्षण अब पूरी तरह से परिवर्तित स्थिति तथा परिस्थिति में किया जा रहा है।
देशी प्रजातियां वर्तमान हालात को ध्यान में रखकर विकसित नहीं की गयीं अर्थात् इन किस्मों की उत्पादन क्षमता पैतृक आधार से भी कम है, अतः इनका सुधार अच्छी और उपजाऊ भूमि के लिए नये सिरे से करना होगा ताकि संकरण के प्रयत्नों में अच्छी सफलता मिल सके।
कृषि के क्षेत्र में हुए महान परिवर्तन से ज्वार तथा अन्य मोटे अनाज भी अछूते नहीं रहे हैं।
इस दिशा में भारतीय कृषि अनुसंधान परिषद का कार्य अत्यंत सराहनीय है।
परिषद ने बड़ी दूरदर्शिता से काम लिया तथा अखिल भारतीय अनुसंधान परियोजनाऒं के कार्यक्रमों का श्री गणेश किया तथा ज्वार सुधार के लिए भी 1958 में क्षेत्रीय प्रयोगों की नींव रखी गई।
तीन साल के अल्प समय में ही ज्वार की पहली संकर किस्म तैयार कर ली गयी।
यह किस्म थी सी.एस.एच.-1।
यह भी देखा गया है कि सी. एस.एच-1 सूखाग्रस्त क्षेत्रों के लिए उत्तम है।
वास्तविकता यह है कि ज्वार की यह संकर किस्म बहुत ही अच्छी है तथा सूखे और सिंचाई वाले सभी इलाकों में लगायी जा सकती है।
ज्वार पौष्टिक गुणों के आधार पर एक आदर्श खाद्यान्न नहीं है।
इसमें ल्यूसिन नामक अमीनो एसिड की ज्यादा मात्रा होती है जो जन स्वास्थ्य के लिए हानिकारक है।
इसी वजह से ज्वार खाने वाले क्षेत्रों में पैलाग्रा नामक बीमारी का प्रकोप काफी पाया जाता है।
नाइजीरिया में भी भ्रूणपोष (एन्डोस्पर्म) धारी ज्वार पर शोध कार्य जारी हैं इसमें कैरोटिन की मात्रा अन्य किस्मों से कहीं अधिक होती है।
अतः यह आशा की जाती है कि ज्वार के दाने में विटामिन- ए की मात्रा को बढ़ाया जाना असंभव नहीं है।
ज्वार की पैदावार बढ़ाने और इसके पौष्टिक गुणों को सुधारने के साथ कीड़ों और बीमारियों के प्रति अवरोधक शक्ति वाली संकर किस्मों का विकास करने का प्रयत्न भी किया गया है।
कीड़ों के प्रति अवरोधक आधुनिक प्रजनन विधियां विकसित करने का कार्य अत्यन्त उत्साहवर्धक रहा है।
प्रायः प्रजनन में काम आने वाली विदेशी पादप सामग्री, संकर प्रजातियों और सुधरी प्रजातियों के प्रति विशेषकर ग्रहणशील पायी गयी है।
इसलिए जोतवानी तथा सात्इयों (1970) ने विश्व की इकट्ठी की गई प्रजातियों से ऐसी प्रजातियों का चुनाव किया है जिन पर प्ररोह मक्खी (शूट फ्लाई) अर्थात एथेरीगोना सोक्कटा प्ररोह मक्खी का आक्रमण या तो बिल्कुल ही नहीं होता अथवा न के बराबर होता है।
सर्वाधिक प्रजातियां, खासकर रबी के मौसम में उगायी जाने वाली भारतीय प्रजातियों से चुनी गयी हैं परन्तु इन प्रजातियों की पैदावार कम है, अतः यह कोशिश की जा रही है कि इनकी उत्पादन क्षमता में वांछनीय वृद्धि की जा सके।
आरम्भकाल में बाजरा सुधार का काम खासकर उत्पादन शक्ति को ध्यान में रखकर चयन विधि पर आधारित रहा।
इस विधि में एक पौधे के आधार पर या अधिक पौधों के आधार पर चयन का काम किया गया।
कृष्णास्वामी ने 1962 में अपना मत इस प्रकार व्यक्त किया कि इस शोध कार्य अर्थात् समूह वरण (मास सलैक्शन) में देशी और अफ्रीका से लायी गयी विदेशी किस्मों का प्रयोग किया गया परन्तु इन विधियों की सफलता अत्यन्त सीमित रही, अतः इसका चमत्कारपूर्ण प्रभाव नहीं हुआ।
साथ- साथ यह भी देखा गया कि परिणामों में भारी विषमता थी क्योंकि बाजरा प्राकृतिक रूप से ही पर- निषेचित है।
संकरण की अनेक विधियों का परीक्षण किया गया क्योंकि बाजरा में यह काम अत्यन्त सामान्य होता है।
कई विधियों का प्रयोग संकरण (हाइब्रिडाइजेशन) के लिए किया गया परन्तु कोई वर्णनीय सफलता प्राप्त करना संभव नहीं हो सका।
इन संकर किस्मों का बीज केवल थोड़ी मात्रा में ही बनाना संभव था, अतः इन्हें लोकप्रिय नहीं बनाया जा सका।
कदम (1937 तथा 1938) और पान्डिया तथा साथियों (1955) ने बाजरा की उत्पादन क्षमता पर सीधा प्रभाव डालने वाले गुणों का अध्ययन किया।
इस कार्य का प्रमुख उद्देश्य सूखा वाले क्षेत्रों के लिए किस्मों का चुनाव था।
परन्तु यह देखा गया कि पैदावार और पादप मृदुलोमशता (प्लान्ट प्यूबीसैन्स) का कोई सीधा संबंध नहीं है।
रंगास्वामी, अरूयन्गर तथा साथियों (1936) ने प्रयोगों के आधार पर बताया गया कि प्रति पौधा भुट्टों की संख्या तथा उपज आपस में सीधे-सीधे संबंधित हैं।
साथ ही प्रमुख भुट्टे की उपज का सीधा संबंध इसकी लम्बाई, व्यास तथा कुल क्षेत्रफल, पुष्पावलि- वृन्त की मोटाई और प्रमुख धुरी की ऊंचाई से है।
कृष्णास्वामी (1961) ने बताया कि एक पौधे का चयन करके अधिक उपज देने वाली कई किस्मों का विकास किया गया है।
महाराष्ट्र में नम्बर 54, 37 तथा 59 खास थी।
नम्बर 54 जल्दी पकने वाली किस्म थी।
संकरण के अतिरिक्त चयन विधि द्वारा बाजरा सुधार का कार्य अखिल भारतीय बाजरा सुधार परियोजना के अन्तर्गत निरन्तर चलाया जा रहा है।
भारतीय वैज्ञानिक लगभग पिछले चालीस सालों से बाजरा में संकर ओज (हाब्रिडविगर या हैटेरोसिस) के विषय में जानते थे।
इन अनुसंधानों से यह तो साबित हो गया कि प्रजनन का चमत्कार पूर्ण कार्य संकरण विधि से ही किया जा सकता था, परन्तु प्रमुख समस्या बड़े पैमाने पर शुरू संकर बीज तैयार करने की थी।
अमरीका में बर्टन (1958) ने कोशिका द्रव्यीय नर नपुंसकता (साइटोप्लाज्मिक मेल स्टेरिलिटी) का अन्वेषण किया तथा दो ऐसी किस्मों की सिफारिश भी की।
इनके नाम हैं, 23 ए और 18 ए।
इन स्त्री जातियों (मेल स्ट्र्राइल्स) के अन्वेष्ण से संकरण के काम ने काफी जोर पकड़ा।
इनमें सर्वोत्तम 5 प्रतिशत संकर किस्मों की उपज स्थानीय किस्मों की उपज से 103 से 131 प्रतिशत अधिक पायी गयी।
परन्तु इस काम में एक खास समस्या सामने आयी कि किसी भी परागणकर्ता की निषेचन शक्ति को प्रथम चरण (एफ-1) में पूर्ण रूप से संग्रहित नहीं किया जा सका।
इस समस्या का समाधान निकालने के लिए अनेक परीक्षण और संकरण किये गये और उनकी जांच का काम शरद ऋतु 1963-64 और बसंत ऋतु 1964 में किया गया।
अगली यानी खरीफ 1964 में उत्तम पायी गयी संकर किस्मों की जांच प्रमुख बाजरा क्षेत्रों में लगभग 27 स्थानों पर की गयी तथा इनकी उपज अन्य गुणों की तुलना की गयी।
इन प्रयोगों से पता चला कि संकर किस्मों की उपज स्थानीय किस्मों से 75-88 प्रतिशत अधिक रही।
साथ ही साथ सूखे चारे की उपज भी लगभग 9 प्रतिशत अधिक मिली।
इनमें से सर्वोत्तम संकर किस्म टिफट् 23 ए x बिल 3.बी पायी गयी।
इसे संकर बाजरा नं. 1 का नाम दिया गया।
इस प्रकार देश में सबसे पहली बाजरा की संकर किस्म सन् 1965 में पंजाब कृषि विश्वविद्यालय, लुधियाना के सौजन्य से विकसित की गयी।
राजस्थान और गुजरात, जो बाजरा के गढ़ माने जाते हैं, के लिए 1966 और 1968 के दौरान अन्य दो संकर किस्में गुजरात में जामनगर के अनुसंधान केन्द्र से निकाली गयी।
इन किस्मों के नाम निम्नलिखित हैं- 1. संकर बाजरा नं. 2, 2. संकर बाजरा नं.3।
इस संकर किस्मों की खासियत यह है कि संकर बाजरा नं.1 के मुकाबले जल्दी पककर तैयार हो जाती हैं तथा सूखे का सामना भी भली भांति कर सकती हैं।
इसके अतिरिक्त बाजरा नं.3 का दाना नं.1 से मोटा और स्लेटी रंग का होने के कारण किसानों में ज्यादा लोकप्रिय माना गया।
इसका अनुमोदन करते समय पाया गया कि इस पर हरी पत्ती (डाउनी- मिल्ड्यू) तथा चेंपा (अरगट) बीमारियों का प्रभाव नहीं पड़ता।
परन्तु यह प्रमाणित नहीं हो सका क्योंकि 1972 और 1973 में यह देखा गया कि इस जाति में भी हरी पत्ती की बीमारी लगती है।
संकर नं.-3 के अतिरिक्त 1968 में भारतीय कृषि अनुसंधान संस्थान के कानपुर केन्द्र पर संकर बाजरा नं. 4 विकसित की गईं।
यह खासकर सिंचित क्षेत्रों के लिए उत्तम मानी गई और वास्तव में इसका विकास भी उन्हीं क्षेत्रों के लिए किया गया था।
परन्तु खरीफ 1970 के बाद देखा गया कि संकर बाजरा नं. 4 हरी पत्ती और चेंपा के रोग से बहुत प्रभावित होता है।
संकर बाजरा नं. 4 का स्थान भरने के लिए अथक प्रयत्न किये गये, इसके फलस्वरूप संकर बाजरा नं-5 (टिफ्ट 23 ए x के.559) तैयार किया गया।
इस पर भिन्न- भिन्न भू एवं जलवायु क्षेत्रों में उत्पादन तथा रोगों के प्रति अवरोध शक्ति आदि के बारे में जानने के लिए शोध कार्य किया गया, परन्तु उपलब्ध परिणामों के आधार पर इसका अनुमोदन सीमित क्षेत्रों के लिए किया गया।
बाजरा तथा अन्य मोटे अनाजों की उपज बढ़ाने के विचार से भारतीय कृषि अनुसंधान परिषद, नयी दिल्ली ने अखिल भारतीय मोटे अनाज सुधार परियोजना सन 1969 यानी चौथी पंचवर्षीय योजना के समय आरम्भ की।
इस योजना का मुख्य उद्देश्य बाजरा तथा अन्य मोटे अनाजों की उपज बढ़ाना था।
हरी पत्ती और चेंपा के रोग का इस किस्म पर काफी प्रभाव पड़ता है।
अतः एक ऐसे नर निर्जर्म वंशक्रम का विकास किया जाये जो इन दोनों रोगों से पूर्ण रूपेण मुक्त हो।
इस पहलू पर अनेक शोधकर्ताओं ने विभिन्न शोध केन्द्रों तथा कृषि विश्वविद्यालयों में अथक एवं निरन्तर प्रयत्न किये हैं, परन्तु अब तक सफलता नहीं मिल सकी है।
फिर भी 126 डी. 2 जैसा नर निर्जर्म वंशक्रम विकसित किया गया।
जिस पर इन रोगों का प्रभाव कमतर पड़ता है।
इसी प्रकार एम. एल. 22 और एम. एल.-23 वंशक्रमों में भी इन रोगों का प्रकोप न के समान पाया गया।
इनका संकरण में प्रयोग किया जा रहा है तथा आशा की जाती है कि ज्यादा उपज देने वाली रोग रहित संकर किस्में निकट भविष्य में विकसित की जा सकेंगी।
अन्तर्राष्ट्रीय स्तर पर भी आधुनिक प्रजनन विधियों का प्रयोग बाजरा की उत्तम संकर किस्मे विकसित करने के लिए किया जा रहा है।
इनमें उत्परिवर्तन प्रजनन (म्यूटेशन ब्रीडिंग) और विकिरण विधि (रेडिएशन टैकनिक) प्रमुख है।
अखिल भारतीय मोटे अनाज सुधार की समन्वित परियोजना के रूप में अत्यन्त सराहनीय काम किया गया है।
यह कहना अनुचित न होगा कि पिछले 25-26 वर्षों में मडुआ की कई उन्नत किस्में विकसित की जा चुकी हैं जैसे मध्यम दीर्घकालीम वर्ग में शारदा (आई.ई.901) और आर.ई.सी. 4840 तथा लघुकालीन आई.ई 28 का विकास का आरम्भ में किया गया।
इसके अलावा सफेद दाने वाली किस्म ‘हंसा’ भी विकसित की गई है।
मडुआ की किस्मों में अनुकूल शक्ति का होना अत्यावश्यक है क्योंकि इसे विभिन्न ऋतुओं में बारानी या सिचिंत क्षेत्रों में भिन्न विधियों से उगाया जाता है।
अनुकूलन क्रम के लिए किये गये प्रयासों से पता चला कि `एच.ई.एस.927' और ‘अन्नपूर्णा’ को सामान्य अनुकूलन के दृष्टिकोण से उत्तम पाया गया।
इसका आशय यह लगाया जा सकता है कि इस श्रेणी की सम्मिलित किस्मों में अनुकूलन शक्ति की प्रचुर मात्रा होती है अतः ये परिवर्तनशील वातावरण अथवा जलवायु में औसत से कहीं अधिक उपज देती है।
प्रयोगों के आधार पर यह भी जाना गया कि एच.ई.एस.927, 928 तथा 929 की उपज बारानी क्षेत्रों में प्रचलित अथवा अन्य अनुमोदित किस्मों ‘एच.22' तथा ‘कावेरी’ से कहीं अधिक रही।
साथ ही यह भी पता चला कि ‘एच.ई.एस. 927' सीरीज की किस्मों पर रोगों खासकर ब्लास्ट नामक रोग का प्रभाव बहुत कम होता है।
यह अत्यन्त महत्वपूर्ण परिणाम था क्योंकि रोगों के आक्रमण के कारण ही ‘अन्नपूर्णा’ जैसी किस्मों को अनुमोदित प्रजातियों की सूची से बाहर निकलना पड़ा था।
आज आवश्यकता इस बात की है कि प्रजनन, सस्य तथा रोग विशेषज्ञ मिलकर उपलब्ध जीन संचय का पूरा- पूरा लाभ उठाने का प्रयत्न करें।
इस दिशा में अन्तर्राष्ट्रीय स्तर पर रोग अवरोधन के लिए उत्परिवर्तन प्रजनन विधि से किस्मों का विकास करना एक अत्यन्त महत्वपूर्ण कदम है।
यह शोध कार्य अन्तर्राष्ट्रीय अणु शक्ति संगठन के सहयोग से किया जा रहा है।
काकुन की किस्म सुधार का कोई खास काम नहीं हुआ जो भी काम किया गया वह अलग- थलग रहकर किया गया है।
इसका मुख्य कारण है कि इस फसल का क्षेत्र कम और बिखरा हुआ है।
विभिन्न राज्यों में कृषि विभागों ने इस समस्या का समाधान करने की दृष्टि से ही इसमें सुधार करने की कोशिश की।
उपलब्ध प्रजनन द्रव्य तथा सामग्री का आपस में आदान- प्रदान या समन्वित प्रजनन शोध प्रयासों का आरम्भ से ही पूर्ण रूपेण अभाव रहा।
आरम्भ में किस्म सुधार का कार्य खासकर चयन विधि से किया गया, परन्तु प्रजनन सामग्री की सीमित विविधता के अभाव के कारण चयन कार्य में कोई उल्लेखनीय प्रगति नहीं की जा सकी।
इन कारणों के अतिरिक्त कंगनी जैसी फसलों की ओर सरकार तथा कृषिविदों का ध्यान भी कम आकर्षित हुआ।
भारतीय कृषि अनुसंधान परिषद की समन्वित परियोजना को सन् 1969 में आरंभ किया गया तथा इस परियोजना के अन्तर्गत अब तक कई महत्वपूर्ण कार्य किए गए हैं।
कोयम्बटूर शोध केन्द्र में सी. ओ. 1, 2 और 3 दीर्घकालीन काकुन की किस्मों का विकास किया गया।
यह किस्म लघुकालीन होने के कारण कपास, धान और मूंगफली के साथ मिलाकर बोयी जा सकती थी।
जबलपुर केन्द्र पर 11 किस्मों की जांच की गई और इनमें से जे.बी.पी. 7 ए तथा 15 ए सबसे अधिक उपज देने वाली किस्म पाई गईं।
कोदों आदि मोटे अनाजों की किस्म सुधार का क्रमपूर्ण वर्णन उपलब्ध नहीं है।
इनका क्षेत्रफल कम है तथा ये प्रायः क्षेत्र विशेष में ही उगाये जाते हैं।
इनके सुधार का कार्य चयन विधि द्वारा जाने- अनजाने किया जाता रहा है।
अखिल भारतीय मोटे अनाज सुधार समन्वित परियोजना की शुरुआत के बाद इन अनाजों में किस्म सुधार का क्रमबद्ध कार्यक्रम आरम्भ हुआ।
इस कार्य के शुभारम्भ होने से कुछ समय पहले विश्व में उपलब्ध प्रजनन द्रव्य का एकीकरण किया गया।
इस कार्य का मुख्य उद्देश्य चयन और किस्म के सुधार की अन्य संभव एवं उपलब्ध विधियों के लिए विविधता गर्भित पादप सामग्री जुटाना था।
इस कार्य में तमिलनाडु, आन्ध्रप्रदेश, मध्य प्रदेश तथा उत्तर प्रदेश आदि राज्यों ने प्रमुख भूमिका निभाने का भार संभाला।
केन्द्रीय कृषि मन्त्रालय तथा भारतीय कृषि अनुसंधान परिषद ने भी अपना ध्यान इन अनाजों की ओर दिया है।
कोयम्बटूर (तमिलनाडु) केन्द्र पर किये गये परीक्षण से ज्ञात हुआ कि आई. पी. एस. 175 ने, जांच में शामिल की गयी सभी किस्मों से अधिकतम उपज दी।
आई.पी.एस 175: यह किस्म जॉर्जिया (अमरीका) से प्राप्त की गई।
इसकी उपज स्थानीय किस्मों से लगभग 196 प्रतिशत अधिक मिली (36 क्विंटल प्रति हैक्टर)।
यह कोदों जैसी फसल के लिए अति उत्तम मानी जानी चाहिए।
आई.पी.एस. 600: रॉक फैलर फाउण्डेशन के सौजन्य से इस किस्म का विकास संभव हो सका।
सी.ओ. 2: इस किस्म का जीवनकाल लम्बा था।
अन्य मोटे अनाजों की तरह चैना की किस्म सुधार का काम केवल यत्र- तत्र किया गया तथा अभाव गर्भित रहा।
सर्वप्रथम, संसार में उपलब्ध चैना के प्रजनन द्रव्यों को एकत्रित किया गया ताकि किस्म सुधार की आधुनिक तकनीकों का लाभ उठाया जा सके।
विकसित किस्मों का परीक्षण तमिलनाडु, माहाराष्ट्र तथा मध्यप्रदेश स्थित कृषि शोध केन्द्रों पर किया गया है।
इन क्रमबद्ध शोध परियोजनाओं के कार्यरत होने पर ऐसा आभास होता है कि इन प्रयत्नों पर और बल देना आवश्यक है क्योंकि यह निर्धन कृषक वर्ग की फसल है जिन्हें अकाल कालीन फसलों का नाम दिया गया है।
भयंकर सूखा पीड़ित वर्षों में इनकी भूमिका अत्यन्त महत्वपूर्ण हो सकती है।
बजट को लेकर उम्मीद की जा रही थी कि ग्यारहवी पंचवर्षीय योजना में कृषि विकास दर में 3.6 फीसदी वृद्धि रहने की वजह से डीजल में सब्सिडी समेत कुछ अन्य रियायतें मिल सकती है।
लेकिन वित्तमंत्री ने वैश्विक स्थिति को देखते हुए सब्सिडी की व्यवस्था नहीं की है क्योंकि सब्सिडी देना समस्या का समाधान नहीं है।
सब्सिडी के विकल्प के रूप में कई अहम बदलाव किए गए हैं।
मसलन किसानों के लिए सवा लाख करोड़ रूपये अधिक कृषि कर्ज की व्यवस्था की गई।
वित्तवर्ष 2013-14 में किसानों को कृषि ऋण के लिए सात लाख करोड़ रूपये उपलब्ध होंगे।
इसके तहत सरकार किसानों को सात फीसदी की ब्याज दर पर कर्ज दे रही है।
इसमें पूर्व की तरह ही जो किसान समय पर कर्ज चुकाते हैं, सरकार की ओर से उन्हें तीन फीसदी की छूट बरकरार रहेगी।
किसानों को ऋण उपलब्ध कराने के साथ ही किसान क्रेडिट कार्ड का उपयोग करने का भी प्रावधान किया गया है।
इस तरह सरकार के इस प्रयास से शत- प्रतिशत किसानों को किसान क्रेडिट कार्ड देने की योजना भी पूरी हो जाएगी।
छोटी होती जोत की समस्या से निपटने की कारगर पहल भी की गई है।
सबसे अहम बात यह है कि अभी तक तमाम निजी बैंक कृषि ऋण नहीं देते थे।
अब फसल ऋण पर ब्याज छूट का दायरा निजी और वाणिज्यिक बैंकों तक बढ़ाने की भी घोषणा की गई है।
उन्होंने कहा कि कृषि उत्पादन में सबसे महत्वपूर्ण योगदान कृषि ऋण का होता है।
चालू वित्त वर्ष के लिए सरकार ने 5.75 लाख करोड़ रूपये के कृषि ऋण का लक्ष्य निर्धारित किया है।
सरकार को उम्मीद है कि इस वर्ष भी कृषि ऋण का वितरण लक्ष्य से अधिक होगा।
जब बैंकों की ओर से किसानों को ऋण उपलब्ध होगा तो वे साहूकारों के चंगुल में नहीं फंसेंगे।
इसी तरह कृषि अनुसंधान से उत्पादकता बढ़ाने और सूक्ष्म पोषक तत्वों से भरपूर फसलों की नई प्रजातियों की खेती पर भी जोर दिया गया है।
उत्पादन बढ़ाने के लिए वित्तमंत्री ने हरितक्रांति वाले उत्तरी और पूर्वी राज्यों पर फिर से भरोसा जताया है।
सरकार का दावा है कि कृषि उत्पाद के न्यूनतम समर्थन मूल्यों में खासी बढोत्तरी की गई है।
इसके चलते वर्ष 2012-13 में अनाज का उत्पादन 25 करोड़ टन से ज्यादा होगा।
कृषि क्षेत्र के लिए बजट का आवंटन एक चुनौती के रूप में लिया जा रहा था।
आशंका जताई जा रही थी कि यदि इस बार भी कृषि पर ध्यान नहीं दिया गया तो महंगाई की मार और पड़ सकती है।
सबसे ज्यादा चिंता खाद्यान्न उत्पादन को लेकर थी।
हालात के मद्देनजर कृषि विशेषज्ञों की भी निगाह वित्तमंत्री पर टिकी थी, लेकिन वित्तमंत्री ने कृषि एवं ग्रामीण विकास के लिए बजट में भरपूर इंतजाम किया।
यह चिंता इसलिए भी थी क्योंकि संयुक्त राष्ट्र के खाद्य एवं कृषि संगठन (एफएओ) की रिपोर्ट में कहा जा चुका है कि वर्ष 2050 तक दुनिया की कुल आबादी करीब 9.1 अरब के आंकड़े तक पहुंच सकती है।
खासकर विकासशील देशों में प्रति व्यक्ति आय बढ़ने से खपत भी बढ़ने की उम्मीद है।
यही नहीं, संयुक्त राष्ट्र के अनुमान के मुताबिक जलवायु परिवर्तन, कृषि योग्य भूमि में कमी, जलसंकट आदि के चलते 2050 तक करीब 35 फीसदी खाद्यान्न का उत्पादन कम होने की आशंका है।
बजट से ऐसे संकेत मिल रहे हैं कि इन आशंकाओं को दूर करने के लिए केंद्र सरकार अभी से सचेत हो गई है।
विभिन्न प्रवाधानों के जरिए कम रकबे में अधिक उत्पादन की रणनीति अपनाई जा रही है।
गांवों की हालत में सुधार के लिए सरकार ने ग्रामीण विकास की योजनाओं के मद में उल्लेखनीय आवंटन किया है।
कृषि अनुसंधान को महत्त्व देते हुए लगभग साढ़े तीन हजार करोड़ रूपये का आवंटन किया गया है।
खेती में धन की कमी को पूरा करने के लिए कृषि ऋण का लक्ष्य सात लाख करोड़ रूपये कर दिया गया है।
गांवों के विकास पर चिदंबरम ने खास ध्यान देते हुए उसके बजट आवंटन में 46 फीसदी की वृद्धि की घोषणा की है।
कृषि क्षेत्र की औसत वार्षिक दर 11वीं योजना में 3.6 प्रतिशत रही थी, जबकि 9वीं तथा 10वीं योजना में यह क्रमशः 2.5 एवं 2.4 रही थी।
आज भारत दूध, दालों और जूट के क्षेत्रों में विश्व में सबसे बड़ा उत्पादक है।
कृषि को और बढ़ावा देने के लिए कृषि मंत्रालय को 27.049 करोड़ रूपये आवंटित किए गए हैं।
यह चालू वर्ष के संशोधित अनुमान से 22 प्रतिशत अधिक है।
देश के पूर्वी क्षेत्रों में हरितक्रांति की सफलता के चलते वर्ष 2013-14 के लिए पूर्वी राज्यों को सहायता जारी रखते हुए एक हजार करोड़ रूपये आवंटित किए गए हैं।
वहीं, फसल विविधता कार्यक्रम शुरू करने के लिए 500 करोड़ रूपये आवंटित किए गए हैं।
कृषि उत्पादन के लिए कृषि ऋण एक प्रमुख शक्ति है।
जिस तरह शिक्षा और स्वास्थ्य मनुष्य का मूलभूत अधिकार है, उसी तरह खाद्य सुरक्षा भी एक मूलभूत अधिकार है।
राष्ट्रीय खाद्य सुरक्षा विधेयक यूपीए सरकार का एक अहम आश्वासन है जिसके शीघ्र पारित होने की उम्मीद है।
अधिनियम के अंतर्गत खाद्य सब्सिडी के लिए अलग से दस हजार करोड़ रूपये आवंटित किए गए हैं।
चिदंबरम ने कहा कि कृषि में उच्च निवेश जुटाने के लिए राष्ट्रीय कृषि विकास योजना तैयार की गई है।
साथ ही राष्ट्रीय खाद्य सुरक्षा मिशन का आशय फसल अन्तराल को पूरा करना है।
उन्होंने 2013-14 में पूर्वी भारतीय राज्यों की सहायता के लिए 1,000 करोड़ रूपये के आवंटन का प्रस्ताव किया है।
फसलों के विविधिकरण के लिए किसानों को प्रोत्साहित करने के लिए 500 करोड़ रूपये, राष्ट्रीय कृषि विकास योजना के लिए 9954 करोड़ और राष्ट्रीय खाद्य सुरक्षा मिशन के लिए 2,250 करोड़ रूपये प्रदान करने का भी प्रस्ताव किया है।
पौध संरक्षण के मुद्दों के लिए जैव दबाव प्रबंधन संस्थान, छत्तीसगढ़ के रामपुर में एवं भारतीय कृषि जैव प्रौद्योगिकी संस्थान, रांची में स्थापित करने की घोषणा की गई है।
केरल राज्य में नारियल के बागानों के पुनःरोपण तथा नवीकरण के लिए वर्ष 2013-14 में 75 करोड़ रूपये की अतिरिक्त राशि देने का भी प्रस्ताव किया है।
नवीनीकरण की एक निजी प्रायोगिक स्कीम के सफल नतीजों के बाद इसे पूरे केरल में विकसित करने का फैसला किया गया है।
कृषि ऋण कृषि उत्पादन की प्रमुख शक्ति है, इसलिए वर्ष 2012-13 के लिए निर्धारित 5,75,000 करोड़ रूपये के लक्ष्य को बढ़ाकर 7 लाख करोड़ रूपये करने का प्रस्ताव किया है।
वित्तमंत्री ने कहा कि लघु अवधि के लिए फसली ऋणों के लिए ब्याज माफी योजना जारी रहेगी।
समय पर ऋणों का भुगतान करने वाले किसानों को प्रति वर्ष 4 प्रतिशत की दर से ऋण प्रदान किए जाएंगे।
अभी तक यह योजना सार्वजनिक क्षेत्र के बैंकों, क्षेत्रीय ग्रामीण बैंकों तथा सहकारी बैकों द्वारा दिए गए ऋणों पर लागू है, जिसके फायदे निजी क्षेत्र के अनुसूचित वाणिज्यिक बैंको द्वारा दिए गए फसल ऋणों के लिए भी दिए जाने का उन्होंने प्रस्ताव किया है।
खेती और पशुपालन को एक- दूसरे का पूरक माना जाता है।
तमाम किसान खेती के साथ ही पशुपालन से भी जुड़े हैं।
यही वजह है कि वित्तमंत्री पी. चिदंबरम ने आम बजट पेश करते हुए बताया कि निवेश जुटाने और स्थानीय कृषि पारिस्थितिकी की स्थितियों और उत्पादकता बढ़ाने को ध्यान में रखते हुए 2013-14 में राष्ट्रीय पशु मिशन शुरू किया गया है।
इस मिशन के लिए उन्होंने 307 करोड़ रूपये देने का प्रावधान किया है।
उन्होंने यह भी बताया कि दाना- चारे की उपलब्धता को बढ़ाने के लिए इसमें एक उपमिशन भी बनाया जाएगा।
वित्तमंत्री ने नाबार्ड को भी बजट आवंटित किया है।
इससे वह कोल्ड स्टोर की स्थापना कराएगा।
नाबार्ड को सहायता देकर एक तरह से वित्तमंत्री ने इस संस्था को भी प्रत्यक्ष रूप से कृषि से जोड़ दिया है।
क्योंकि इन दिनों उत्पादन से ज्यादा महत्त्वपूर्ण उत्पादित खाद्य सामग्री को बचाना है।
यही वजह है कि कोल्ड स्टोरों के रखरखाव पर विशेष ध्यान देने के लगातार निर्देश जारी किए जा रहे हैं।
बढ़ती आबादी के साथ खाद्यान्न की तेज होती मांग और कृषि उत्पादन में 4 फीसदी का इजाफा हासिल करने का दबाव सरकार पर है।
पूर्वी भारत में हरित क्रांति की कामयाबी को देखते हुए वित्तमंत्री पी.चिदंबरम ने इस योजना के लिए इस बार एक हजार करोड़ रूपये का इंतजाम किया है।
देश की खाद्यान्न उत्पादकता को बढ़ाने के उद्देश्य से सरकार ने दो साल पहले पूर्वी भारत में ब्रिंगिंग ग्रीन रिवोल्यूशन इन ईस्टर्न इंडिया (बीजीआरईआई) कार्यक्रम शुरू किया था।
यह कार्यक्रम सात राज्यों- असम,पश्चिम बंगाल, ओडीशा, बिहार, झारखंड, पूर्वी उत्तर प्रदेश और छत्तीसगढ़ में चलाया जा रहा है।
वर्ष 2010-11 में लागू होने के बाद से ही इस कार्यक्रम की बदौलत क्षेत्र में धान और गेहूं की पैदावार के अच्छे नतीजे सामने आए हैं।
हरितक्रांति से अभिप्राय देश के सिंचित और असिंचित कृषि क्षेत्रों में ज्यादा उपज वाले संकर और बौने बीजों के इस्तेमाल के जरिए तेजी से कृषि उत्पादन में बढ़ोतरी करना है।
रबी, खरीफ और जायद की फसलों पर हरित क्रांति का अच्छा असर देखने को मिला है।
साठ के दशक में हरियाणा और पंजाब में गेहूं के उत्पादन में 40 से 50 फीसदी तक बढ़ोतरी दर्ज की गई थी।
दूसरी हरितक्रांति लाने के कार्यक्रम के ठोस नतीजे सामने आए हैं और पूर्वी भारत में 2011-12 के खरीफ सत्र में 70 लाख टन अतिरिक्त धान का उत्पादन हुआ है।
पूर्वी भारत में धान की फसल प्रणालियों की उत्पादकता को सीमित करने वाले अवरोधों को दूर करने के लिए बीजीआरीआई कार्यक्रम बहुत लाभप्रद रहा है।
इस कार्यक्रम के तहत बिहार और झारखंड में धान की पैदावार में भारी वृद्धि हुई है।
इस परियोजना के तहत पूर्वी क्षेत्र का चयन उसके प्रचुर जल संसाधनों का लाभ उठाने के लिए किया गया है, जो खाद्यान्नों की उपज बढ़ाने के लिए आवश्यक हैं।
पूर्वी क्षेत्र की मुख्य समस्या जल की उपलब्धता नहीं, बल्कि उसका प्रबंधन है।
इसका आधार यह है कि जल के प्रचुर भंडार के साथ फसल की उत्पादकता बढ़ाना तभी सम्भव होगा, जब बेहतर कृषि पद्धतियां अपनाई जाएं, अच्छी गुणवत्ता वाले बीज डाले जाएं तथा खाद और उर्वरक जैसे पदार्थों का इस्तेमाल समझदारी से किया जाए।
भारत को अपनी बढ़ती जनसंख्या का पेट भरने के लिए खाद्यान्न उत्पादन को बढ़ावा देने के जरूरत है।
प्रत्येक भारतीय की चिंता का विषय बन चुकी खाद्य सुरक्षा को सुनिश्चित करने का एकमात्र तरीका यही है कि घरेलू तौर पर पर्याप्त खाद्यान्न उगाए जाएं।
पूर्वी क्षेत्र में नई हरित क्रांति शुरू करने की क्षमता है।
बीजीआरईआई को केंद्र और राज्यों की सरकारों द्वारा दी जा रही प्राथमिकता की वजह से दूसरी हरित क्रांति की सफलता निश्चित है।
धान की संकर तकनीकें अपनाने, शृंखलाबद्ध रोपाई, एसआरआई, सूक्ष्म पोषक तत्व आदि कुछ ऐसी कामयाब बाते हैं, जो इस क्षेत्र में राज्य प्रशासनों द्वारा की गई कड़ी मेहनत से सामने आई हैं।
लेकिन उत्पादन में स्थायित्व लाने के लिए इस क्षेत्र के प्रचुर संसाधनों का इस्तेमाल करना होगा।
अब देश के समक्ष दूसरी हरित क्रान्ति के प्रमुख तीन लक्ष्य होने चाहिए, जिनमें खाद्यान्न आत्मनिर्भरता, उचित बफर स्टॉक तथा अनाज का बड़े पैमाने पर विदेश को निर्यात शामिल है।
हमें सावधानी बरतनी होगी कि नई हरितक्रांति हमारे उत्पादक संसाधन को नुकसान नहीं पहुंचाए बल्कि उनमें सुधार लाए।
इस नई हरित क्रांति के फलस्वरूप अंततः किसानों को गरीब और ऋणी न बनने दिया जाए।
पिछले कई दशकों से फसल उत्पादन बढ़ाने के लिए खेती में संसाधनों का अत्यधिक, असंतुलित और अनुचित प्रयोग किया गया।
परिणामस्वरूप आज स्थिति यह है कि हमारे संसाधनों की गुणवत्ता और मात्रा पर प्रतिकूल प्रभाव पड़ा है।
साथ ही संसाधनों के असंतुलित प्रयोग से वायु, जल और मृदा प्रदूषण में लगातार वृद्धि हो रही है।
फलस्वरूप मानव स्वास्थ्य पर भी प्रतिकूल प्रभाव पड़ रहा है।
इसके अलावा खेती में बढ़ती उत्पादन लागत और किसानों की घटती आय चिंता का विषय बनी हुई है।
बढ़ते शहरीकरण, औद्योगिकीकरण और आधुनिकीकरण की वजह से कृषि योग्य भूमि का क्षेत्रफल दिनोंदिन घटता जा रहा है।
देश की बढ़ती आबादी की खाधान्न आपूर्ति के लिए संसाधनों का आवश्यकता से अधिक दोहन किया जा रहा है।
यदि समय रहते हमने प्राकृतिक संसाधनों प्रमुख रूप से मृदा एवं जल संरक्षण पर विशेष जोर नहीं दिया तो भविष्य में गम्भीर खाद्य समस्या का सामना करना पड़ सकता है।
इस सम्बन्ध में मृदा उपजाऊपन एवं उत्पादकता बढ़ाने में संरक्षण खेती की महत्वपूर्ण भूमिका हो सकती है।
संरक्षण खेती से तात्पर्य संसाधन संरक्षण की ऐसी तकनीक से है, जिसमें अच्छी फसल की पैदावार का स्तर बने रहने के साथ- साथ संसाधनों की गुणवत्ता भी बनी रहे।
जिससे जलवायु परिवर्तन, भुखमरी और कुपोषण जैसी गम्भीर समस्याओं से मुक्ति मिल सके।
खाद्यान्न फसलों में धान और गेहूं का महत्वपूर्ण स्थान है।
धान- गेहूं फसल प्रणाली भारत में बहुत प्रचलित है।
यह फसल प्रणाली देश की खाद्यान्न सुरक्षा के लिए रीढ़ की हड्डी है।
आज किसानों को ऊर्जा संकट, विशेष आर्थिक क्षेत्रों, कृषि मदों की बढ़ती कीमतों और ग्लोबल वार्मिंग जैसी गम्भीर समस्याओं का सामना करना पड़ रहा है।
ये समस्याएं स्वतः ही विभिन्न समस्याओं को जन्म देती हैं।
पिछले चार दशकों में खेती में बहुत- सी समस्याएं आई हैं।
इन समस्याओं को कम करने के लिए भारत अब दूसरी हरितक्रान्ति की ओर अग्रसर है।
जीरो टिलेज तकनीक के गेहूं की खेती में लागत कम करने और प्राकृतिक संसाधनों के संरक्षण में महत्वपूर्ण योगदान है।
इस तकनीक द्वारा खेतों की बिना जुताई किए एक विशेष प्रकार की सीडड्रिल द्वारा फसलों की बुवाई की जाती है।
जहां बीज की बुवाई करनी हो, उसी जगह से मिट्टी को न्यूनतम खोदा जाता है।
इसमें दो लाइनों के बीच की जगह बिना जुती ही रहती है।
बुवाई के समय ही आवश्यक उर्वरकों की मात्रा बीज के नीचे डाल दी जाती है।
इस तरह कि बुवाई मुख्यतः रबी फसलों जैसे गेहूं, चना, सरसों और अलसी में ज्यादा कामयाब सिद्ध हुई है।
आई.ए.आर.आई के अनुसंधान फार्म पर किए गए प्रयोगों में बिना जुताई से बोयी गई फसलों की पैदावार 5-10 प्रतिशत अधिक आंकी गई है।
साथ ही बिना जुताई द्वारा बुआई करने में लागत कम आती है क्योंकि आम किसान बुवाई के पूर्व खेत की 3-4 बार जुताई करते हैं जिसके कारण होने वाला खर्चा बच जाता है।
इस तकनीक से बुवाई करने पर पानी की मात्रा भी कम लगती है क्योंकि एक तो पलेवा यानी बुवाई- पूर्व सिंचाई की जरूरत नहीं पड़ती है।
इसके अलावा बाद में भी 1-2 सें.मी प्रति सिंचाई पानी कम लगता है।
यह भी अवलोकन किया गया है कि बिना जुताई वाले खेतों में खरपतवारों का कम प्रकोप होता है।
इस तकनीक में जहां एक ओर खेत तैयार करने में लगे समय, धन और ईंधन की बचत होती है तो वहीं दूसरी तरफ यह पर्यावरण हितैषी भी है।
भारतीय कृषि अनुसंधान संस्थान में संरक्षण खेती की तकनीक पर बड़े पैमाने पर प्रयोग किए गए हैं।
यह प्रयोग मुख्यतः धान-गेहूं, मक्का-गेहूं, कपास-गेहूं, अरहर-गेहूं व सोयाबीन-गेहूं फसल चक्रों में किए गए हैं।
इसके अतिरिक्त सीधी बुवाई द्वारा धान उगाने से 30-40 प्रतिशत सिंचाई जल की बचत की जा सकती है।
बिना जुताई वाली खेती में कुछ सावधानियां और मुश्किलें भी हैं।
एक तो बुवाई के समय मिट्टी में पर्याप्त नमी होनी चाहिए ताकि मिट्टी और बीज का संपर्क अच्छी तरह हो जाए।
दूसरे बुआई के समय ज्यादा सावधानी रखने की जरूरत होती है कि कहीं सीड ड्रिल की पाइपें बंद न हो जाएं।
इस तकनीक द्वारा बुआई करने पर लगभग 20-25 प्रतिशत ज्यादा मात्रा में बीज और उर्वरक डालना आवश्यक माना गया है क्योंकि कभी- कभी किसी कारणवश प्रति इकाई क्षेत्र पौधों की कम संख्या व बढ़वार की वजह से पैदावार कम न हो।
कुछ भारी जमीनों में पौधों की जड़ों की वृद्धि कम हो सकती है।
इसके लिए मिट्टी पर फसल अवशेषों या अन्य वनस्पति पदार्थों की परत डालने से पौधों की जडों और विकास पर अनुकूल प्रभाव पड़ता है।
जीरो टिल ड्रिल के प्रयोग से 75 से 85 प्रतिशत ईंधन, ऊर्जा एवं समय की बचत होती है।
फेलेरिस माइनर अर्थात गुल्ली- डंडा खरपतवार का कम जमाव होता है।
देरी की अवस्था में बुवाई समय पर की जा सकती है।
जीरो टिल ड्रिल से बुवाई करते समय किसान भाई पारम्परिक विधि की अपेक्षा अधिक नमी पर बुवाई करें।
पूर्ववर्ती फसलों के डंठल 20-30 से.मी से अधिक बड़े नहीं होने चाहिए।
जहां तक हो सके बुवाई धान की दो लाइनों के मध्य में ही करें जिससे जमाव अच्छा होता है।
इस तकनीक में फसलों की बुवाई मेड़ों पर करने के लिए एक यन्त्र तैयार किया गया है।
बुवाई मेड़ों पर और नाली में भी फसल के अनुसार की जा सकती है।
गेहूं के लिए मेड़ों पर 3 लाइनें बो सकते हैं जबकि सोयाबीन, सरसों, चना, मूंग की दो लाइन काफी होती हैं।
यह तकनीक खेतों की भली- भांति जुताई करने के बाद या फिर पिछली फसल के लिए बनाई मेड़ों पर बिना जुताई के भी अपनाई जा सकती है।
इस तकनीक द्वारा फसल उत्पादन में भी देखा गया है कि बीज और खाद की मात्रा 15-20 प्रतिशत कम लगती है क्योंकि इनका प्रयोग सिर्फ मेड़ों पर ही किया जाता है।
इस विधि में मेड़ों पर खरपतवार भी कम आती हैं।
इसका कारण यह है कि मेड़ों पर फसल के पौधों की संख्या ज्यादा होती है जिससे खरपतवारों को पनपने का मौका नहीं मिलता है।
इस प्रकार मेड़ों पर बुआई करने से संसाधनों का कम प्रयोग होने के साथ- साथ पैदावार भी 10- 15 प्रतिशत ज्यादा या फिर समतल जमीन पर बुआई करने के बराबर ही मिलती है।
यह विधि दलहनी तथा तिलहनी फसलों की बुवाई हेतु काफी उपयोगी है।
इससे गेहूं, मटर, चना, अरहर, मक्का, सोयाबीन, मूंग व उड़द आदि की बुवाई कर सकते हैं।
यह विधि पानी की कमी वाले क्षेत्रों के लिए उपयुक्त है।
कपास- गेहूं फसल चक्र में शून्य जुताई और मेड़ों पर बुआई बहुत सार्थक पायी गई हैं।
यदि फसलों के अवशेषों को भी मिट्टी की सतह पर बिछा दिया जाए तो यह तकनीक और भी ज्यादा लाभकारी सिद्ध होगी।
संरक्षण खेती की तकनीकियों द्वारा फसलों की उपज और शुद्ध लाभ में भी बढ़ोतरी आंकी गई।
अगर अच्छी जुताई के बाद मेड़ों पर बुआई करनी हो तो मिट्टी पूरी तरह से भुरभुरी होनी चाहिए।
मेड़ों पर बुआई करने के लिए सबसे महत्वपूर्ण बात यह है कि मृदा में सही नमी होनी चाहिए अन्यथा नमी की कमी में बीजों का जमाव ठीक से नहीं हो पाता है।
वाष्पीकरण होने से भी मेड़ों की सतह पर नमी कम रह जाती है।
ऐसी स्थिति में गेहूं जैसी फसल में तो बुआई के 4-5 दिन बाद ही सिंचाई की जरूरत पड़ सकती है।
वास्तव में किसी संसाधन संरक्षण संबंधी तकनीक की सफलता खेत के समतल होने पर निर्भर करती है।
लेजर विधि एक नई वैज्ञानिक तकनीक है जिसमें एक विशेष उपकरण द्वारा खेत की मिट्टी को पूरी तरह समतल किया जाता है।
समतल भूमि पर फसल उगाने का सबसे बड़ा फायदा पानी की बचत व अधिक फसल उत्पादकता का है।
धान की फसल के लिए तो यह बहुत ही उपयोगी है जिसमें सिंचाई जल की मात्रा लगभग आधी हो जाती है।
आजकल किसानों द्वारा इस तकनीक में बहुत ज्यादा रुचि दिखायी जा रही है।
किसानों के बीच यह मशीन ‘कम्प्यूटर’ के नाम से प्रचलित है।
देश में कृषि हेतु उपलब्ध कुल जल का लगभग 50 प्रतिशत भाग धान उगाने हेतु प्रयोग में लाया जाता है।
धान उत्पादन की इस विधि में धान के बीज को खेत तैयार कर सीधे ही खेत में बो दिया जाता है।
इससे पानी की असीम बचत होती है।
चूंकि इस विधि के अन्तर्गत खेतों में पानी नहीं भरते हैं इसलिए धान के खेतों में वायुवीय वातावरण बना रहता है।
परिणामस्वरूप विनाइट्रीकरण की क्रिया द्वारा नाइट्रोजन के ह्रास को रोका जा सकता है।
जलमग्न धान की फसल में दिए नाइट्रोजन उर्वरकों का नुकसान मुख्य रूप से अमोनिया वाष्पीकरण, विनाइट्रीकरण व लीचिंग द्वारा होता है जो अन्ततः हमारे पर्यावरण को प्रदूषित करते हैं।
धान उगाने की एरोबिक विधि में उपयुक्त सभी समस्याओं से छुटकारा पाया जा सकता है।
अतः भारत के कम पानी वाले क्षेत्रों में इस तकनीक को उपयोगी बनाने की नितांत आवश्यकता है जिससे हमारे प्राकृतिक संसाधनों का जरूरत से ज्यादा दोहन न हो।
धान की खेती में सिस्टम ऑफ राइस इंटेंसीफिकेशन (एस.आर.आई) तकनीक को अपनाने से प्रति इकाई क्षेत्र से अधिक उत्पादन के साथ मृदा, समय, श्रम और अन्य साधनों का अधिक दक्षतापूर्ण उपयोग होना पाया गया है।
इस विधि में पौधों की रोपाई के बाद मिट्टी को केवल नम रखा जाता है।
खेत में पानी खड़ा हुआ नहीं रखते हैं।
जल निकास कि उचित व्यवस्था की जाती है जिससे पैधों की वृद्धि और विकास के समय मृदा नम बनी रहे।
इस प्रकार धान के खेतों में मृदा वायुवीय दशाओं में रहती है, और मृदा में डीनाइट्रीफिकेशन की क्रिया द्वारा दिए गए नाइट्रोजन उर्वरकों का कम से कम ह्रास होता है।
एस.आर.आई. विधि से धान की खेती करने पर लगभग 30-50 प्रतिशत सिंचाई जल की बचत भी होती है।
संसाधनों की मात्रा और गुणवत्ता में कमी होने से आज विश्व के कई देशों में संरक्षण खेती बड़े व्यापक स्तर पर अपनाई जा रही है।
विश्व में लगभग 100 मिलियन हेक्टेयर से ज्यादा जमीन पर संरक्षण खेती की जा रही है।
संरक्षण खेती करने वाले देशों में अमेरिका, आस्ट्रेलिया, कनाडा, ब्राजील और अर्जेन्टीना प्रमुख हैं।
हरी खाद या जमीन को ढकने वाली अन्य फसलों को फसल चक्र में अपनाया जाए।
ज्वार, बाजरा तथा मडुआ को छोड़कर बाकि सारे मोटे अनाजों की शुद्ध फसल प्रायः कम ही लगायी जाती है।
ज्वार, बाजरा और मडुआ के साथ- साथ भी भिन्न- भिन्न प्रकार की फसलों को भिन्न- भिन्न अनुपातों में लगाया जाना इनकी खेती का एक अत्यन्त आवश्यक अंग है।
सभी मोटे अनाज सूखी खेती या बारानी या केवल वर्षा पर निर्भर करने वाले भागों की प्रमुख फसलें हैं।
इन भागों में वर्षा होना या न होना ही फसल की सफलता अथवा विफलता का कारण है।
केवल शुद्ध फसल लगाने के बजाय कई फसलों को मिलाकर बोया जाये तो वर्षा ठीक होने पर प्रमुख फसल की अच्छी पैदावार मिल ही जाती है।
यदि वर्षा ठीक न हुई तो औसत से कम या अधिक, तो मिलवां फसलों में से सूखा अवरोधक या सहन करने वाली फसल से कुछ न कुछ उपज तो मिल ही जाती है।
इस प्रकार सस्यीकरण की इस विधि या पद्धति का प्रमुख उद्देश्य अनावृष्टि या वृष्टि अभाव के बुरे प्रभाव की गहनता घटाना था।
इसलिए इस पद्धति को त्रुटि गर्भित एवं अविश्वसनीय मौसम खासकर वर्षा की अनुकूल परिस्थितियों का सामना करने के लिए सस्य बीमा कहा जाता है।
आरंभ में खेती को जीवन निर्वाह का एक साधन मानकर अपनाया गया यानी इसे जीविका कृषि नाम दिया गया।
इस प्रकार की खेती में किसान का प्रयत्न रहता है कि वह किसी न किसी प्रकार अपने परिवार के जीवन निर्वाह के लिए लगभग सभी फसलें उगा ले।
अतः वह धान्य फसलों के साथ दलहनी अथवा तिलहनी फसलों को प्रायः मिलाकर बोता है।
मिलवां सस्य पद्धति का एक प्रमुख लाभ भूमि की उर्वरा शक्ति का संरक्षण करना तथा वृद्धि करना है।
धान्य फसलों के साथ दलहनी फसल लगाने से भूमि की उर्वरा शक्ति बढ़ती है क्योंकि दलहनी फसलें वायुमण्डल से नाइट्रोजन एकत्र करने की क्षमता रखती हैं।
एकत्रित नाइट्रोजन का उपयोग धान्य फसल या तो उसी मौसम में करती हैं अथवा यह नाइट्रोजन भूमि की संचित उर्वरा शक्ति के साथ मिलकर भूमि का उर्वरा स्तर ऊंचा उठाने में सहायक होती है।
इस प्रकार मिलवां फसल पद्धति में मुख्य फसल तथा अंतःसस्य दोनों का आपसी लाभ होता है।
मिलवां फसल पद्धति में लगायी गयी फसलों की क्रियामूल परिधि, जड़ों का प्रकार तथा गहराई फसलों की भिन्नता के कारण अलग- अलग होती है।
दो या तीन फसलों को मिलाकर बोने से बीमारियों, कीड़ों और खरपतवारों के प्रकोप की गहनता घट जाती है।
दरअसल कई फसलों को मिलाकर बोना सस्य शत्रु नियंत्रण की एक प्रसिद्ध सफल तकनीक है।
मिलवां फसलों का जीवनकाल अलग- अलग होता है यानी एक फसल दूसरे की तुलना में पककर शीघ्र तैयार हो जाती है तथा उसे काट लिया जाता है और इस प्रकार दूसरी फसल को प्रतिस्पर्धा रहित काल मिल जाता है।
इससे इसकी उत्तम उपज होने की संभावना हो जाती है।
मिलवां सस्यीकरण भारत की कृषि विधियों का एक अभिन्न अंग रहा है।
यह कहना अनुचित न होगा कि यह विधि भी उतनी प्राचीन है जितनी की स्वयं कृषि।
कॉलिन (1901) ने लिखा है कि मिश्रित सस्यीकरण की प्रथा भारत में आम है तथा इस विधि को निश्चित रूप से काफी सफलता मिली है।
यह एक अत्यन्त लाभकारी कृषि विधि है तथा भारतीय मृदा- उर्वरा शक्ति के संरक्षण और निर्माण में शायद इतनी महत्वपूर्ण भूमिका किसी अन्य सस्य विधि ने नहीं निभाई।
मिलवां फसल पद्धति पर सबसे पहला प्रयोग एक फ्रांसीसी वैज्ञानिक ला फ्लिजा ने किया।
इस विधि में मोटे अनाजों के साथ- साथ दलहनी और तिलहनी फसलें लगायी जाती हैं।
सस्यीकरण की विधियों में अन्तःसस्यीकरण (इन्टरक्रॉपिंग) का नाम कुछ नया जान पड़ता है।
इसे कुछ वैज्ञानिकों ने समानांतर सस्यीकरण का भी नाम दिया और कुछ ने इसे बहुमंजिलीय सस्यीकरण (मल्टीस्टोरी क्रापिंग) जैसा आकर्षक नाम प्रदान किया।
नाम चाहे कुछ भी हो मगर सिद्धान्त के दृष्टिकोण से ये सारी विधियां समान हैं तथा सभी का एक मात्र उद्देश्य लगातार भूमि की प्रति इकाई क्षमता बढ़ाना है।
मिलवां फसल पद्धति और अन्तःफसल पद्धति के बीच सिद्धान्त रूप से बड़ा अन्तर है।
मिलवां फसल पद्धति में जो भी दलहनी अथवा तिलहनी फसल लगायी जाती है।
इसे प्रमुख फसल आधारभूत सस्य के पौधों का घनत्व घटाकर लगाया जाता है।
जब दलहनी फसल को किसी विशेष अनुपात में बोना होता है तो प्रमुख फसल के पौधों की संख्या उसी अनुपात से कम हो जाती है।
इस प्रकार अंतःसस्य या साथ में बीजी गयी फसल एक तरह से प्रमुख फसल की कीमत पर लगायी जाती है।
इसे और साफ करने के लिए यह बताना काफी होगा कि इस पद्धति में प्रमुख तथा सहसस्य को भिन्न- भिन्न अनुपातों में बोया जाता है।
अन्तः अथवा समानांतर सस्यीकरण की पद्धति में प्रमुख फसल के इष्टतम बीज की मात्रा या इष्टतम पौधे के घनत्व में कोई परिवर्तन नहीं किया जाता।
इसके साथ- साथ किसी भी दलहनी या तिलहनी फसल को एक या दो कतारें लगाकर कुल उत्पादन एवं कुल लाभ बढ़ाने का प्रयत्न किया जाता है।
साथ में लगायी गयी फसल उगाने के लिए केवल बीज पर ही खर्चा किया जाता है।
प्रायः ऐसी फसल को न तो अलग से खाद ही दी जाती है और न पानी ही।
इसी प्रकार कुल लागत में कोई खास बढ़ोत्तरी नहीं होती तथा अधिक लाभ पाने की संभावना बढ़ जाती है।
याद रहे कि इस विधि को तभी अपनाया जाता है जब साथ लगायी गयी फसल का प्रमुख फसल की उपज पर कोई बुरा प्रभाव नहीं पड़ता।
साथ ही साथ प्रकृति की अमूल्य देन सूर्य प्रकाश ऊर्जा को ज्यादा से ज्यादा मात्रा में खाद्य पदार्थों में बदला जा सकता है।
मिलवां अथवा अन्तःफसलों का जीवनकाल भिन्न- भिन्न होना चाहिए ताकि आपसी प्रतिस्पर्धा को कम किया जा सके।
सिद्धान्त रूप में दीर्घकालीन तथा लघुकालीन फसलों को इस पद्धति के लिए चुना जाता है।
उनमें एक फसल तीव्र गति से बढ़ने वाली और दूसरी धीमी गति से बढ़ने वाली होनी चाहिए।
गन्ना धीरे- धीरे बढ़ने वाली फसल है और अन्तःसस्यीकरण के लिए उपयोगी है।
दोनों फसलों के पौधों की बनावट (संरचना) तथा पत्तियों का विन्यास और प्रबंध (खड़ी या पड़ी) ऐसा हो कि पौधे न्यूनतम स्थान घेरें।
जिन फसलों को साथ- साथ उगाना है उनकी सक्रिय जड़ों की गहराई की परिधि अलग- अलग होनी चाहिए जैसे कि ज्वार और अरहर्।
दोनों फसलें भिन्न- भिन्न गहराइयों से भूमि की नमी का प्रयोग करेंगी तथा इस प्रकार भूमि जल प्रयोग की क्षमता में काफी वृद्धि होगी।
अन्तःसस्यीकरण के लिए चुनी गयी फसलों की सूर्यप्रकाश के प्रति क्रिया का ज्ञान होना भी आवश्यक है।
इसका कारण यह है कि इस विधि में पौधों की छाया एक दूसरे के ऊपर पड़ना अवश्यम्भावी है।
यदि चुनी गयी फसल पर इसका बुरा असर पड़ता है तो इसकी उत्पादन क्षमता घट जाती है तथा अन्तःसस्यीकरण का मूल उद्देश्य ही समाप्त हो जाता है।
सोयाबीन एक ऐसी फसल है अतः इसे बाजरा अथवा मडुआ की फसल के साथ नहीं लगाया जा सकता है।
चुनी गयी फसलों की जल आवश्यकता तथा भूमि जल ग्रहण शक्ति ज्यादा होनी चाहिए ताकि बारानी खेती वालेर क्षेत्रों में सीमित जलोपलब्धि का ज्यादा से ज्यादा प्रयोग किया जा सके और अन्तः फसलों की अच्छी उपज ली जा सके।
हमेशा मोटे अनाजों का अन्तःसस्यीकरण करने के लिए इन सभी सिद्धान्तों का किसी न किसी रूप में प्रयोग किया जाता रहा है।
जैसाकि पहले ही कहा जा चुका है कि मिश्रित सस्यीकरण की प्रथा हमारे देश में अत्यन्त प्राचीन है तथा आज उसी विधि में थोड़ा सा परिवर्तन करके अन्तःसस्यीकरण की विधि का विकास किया गया है।
इसी प्रकार सूडान, पश्चिमी अफ्रीका और नाइजीरिया में भी ज्वार एक प्रमुख फसल है।
इन स्थानों पर भी अन्तः अथवा मिश्रित सस्यीकरण क्रम काफी पुराना है।
यह भी कहा जा सकता है कि ज्वार की शुद्ध फसल अक्सर कम ही लगायी जाती है।
साधारणतः इसे बाजरा और लोबिया के साथ-साथ बोया जाता है।
बाजरा और मूंगफली के साथ मिलाकर भी बोने की प्रथा है।
समारू में ज्यादा उपज देने वाली अर्द्ध बौनी किस्मों का विकास किया गया है।
इन किस्मों का विकास अधिक ऊंचाई तक बढ़ने वाली किस्मों का स्थान लेने के लिए किया गया।
प्रयोगों के आधार पर पाया गया कि इन किस्मों में अन्तःसस्यीकरण की विधि को अपनाकर अधिक से अधिक लाभ उठाया जा सकता है।
इन अन्तः फसल पद्धतियों में ज्वार, लोबिया इस दृष्टिकोण से सर्वोत्तम पाया गया।
उत्तमता के क्रम में अन्य पद्धति ज्वार+मूंग बेहतर सिद्ध हुई।
मूंगफली से अन्तः फसल पद्धति में न्यूनतमौत्पादन प्राप्त हुआ।
जैसा कि आपको ज्ञात है कि इन फसलों का मूल्य ज्वार की तुलना में कहीं अधिक है अतः इन सभी फसलों का अन्तःसस्यीकरण लाभप्रद सिद्ध हुआ।
यद्यपि सोयाबीन लगाना ज्यादा लाभप्रद साबित हुआ फिर भी उड़द का लगाना ही अधिक उत्तम होगा क्योंकि इस क्षेत्र में अब तक किसान के लिए सोयाबीन को बेचना एक समस्या है।
अतः सारांश में यह कहा जा सकता है कि ज्वार के साथ उड़द का अन्तःसस्यीकरण करना कानपुर जैसी परिस्थितियों में केवल ज्वार ही बोने की तुलना में अधिक लाभकर होगा।
एंडूज ने कृषि अनुसंधान संस्थान, समारू (नाइजीरिया) में एक प्रयोग किया।
उसने बौने किस्म की ज्वार के साथ- साथ बाजरा तथा लोबिया की रिले सस्यीकरण विधि अपनायी।
इस प्रयोग में ज्वार की एक- दो कतारों के साथ रिले फसल की एक और दो कतारों बोयी गयीं।
इस जांच का उद्देश्य शुद्ध ज्वार की फसल से मिलने वाली आय की अन्य सस्यीकरण की विधियों से तुलना करना था।
साथ ही साथ पौधों के घनत्व और अन्तः सस्यीकरण के कारण उत्पादन प्रतिस्पर्धा को आंकना भी एक उद्देश्य था।
इसके अतिरिक्त वह यह भी अनुमान लगाना चाहता था कि इस सस्यीकरण विधि में क्या विभिन्न कर्षक क्रियायें मशीनों द्वारा करना संभव है अथवा नहीं
यह भी कहा जा सकता है कि इस पद्धति में मशीनीकरण की क्या संभावनायें हैं।
इस प्रयोग के परिणाम से ज्ञात हुआ कि पश्चिमी अफ्रीका के सवाना भाग में एक वर्षीय फसलों का कुल जीवनकाल 130-200 दिन लम्बा होता है और इसी कारणवश अन्तःसस्यीकरण की पद्धति आम है।
सूडान में बारानी इलाके में बाजरा की दो किस्मों को साथ- साथ बीजकर अधिक लाभ लेना संभव है।
दरअसल “गेरो” किस्म शीघ्र ही पककर तैयार हो जाती है जबकि “मेवा” देर से पकती है और इस पर दिन की लम्बाई, सूर्य विकिरण की कुल प्राप्ति का प्रभाव नहीं पड़ा।
अतः इनको साथ- साथ लगाकर उत्पादन क्षमता बढ़ायी जा सकती है।
अन्तःफसल पद्धति में मूल तथा अन्तः दोनों फसलों का चयन उनकी आपसी अनुरूपता के आधार पर किया जाता है।
ये एक दूसरे की पूरक होती हैं तथा प्रतिस्पर्धा घट जाती है।
क्षेत्र, स्थान, सूर्य, विकिरण, भूमि से नमी प्राप्त करना तथा आवश्यक पोषक तत्वों के उपभोग करने का काल भिन्न- भिन्न होता है।
यही इन फसलों की आपसी अनुरूपता का आधार है जो पद्धति की सफलता अथवा विफलता का कारण बनता है।
यदि अनुकूल ऋतु दीर्घकालीन हो तो इस पद्धति की सफलता की आशा की जा सकती है क्योंकि इस प्रकार की स्थिति में एक जल्दी पकने वाली फसल (लघुकालीन) और दूसरी देर से पकने वाली (दीर्घकालीन) फसल को चुना जा सकता है।
आपको ज्ञात होगा कि अरहर को एक दीर्घकालीन फसल होने के कारण ज्वार अथवा बाजरा के साथ लगायी जाने की प्रथा हमारे देश में पुरानी है।
इस पद्धति का आधार वैज्ञानिक मापदण्ड से उचित है।
अन्तः सस्यीकरण की विधि को सफल तथा लाभदायक बनाने के लिए मूल तथा अन्तः सस्य की संरचना को प्रजनन की आधुनिक तकनीकियों द्वारा बदलना होगा।
बौनी प्रजाति की ज्वार में अन्तः सस्यीकरण की संभावनाओं तथा सफलता के अवसर उत्तमतर हैं।
इसी प्रकार जो खास- खास अन्तः सस्य हैं उनमें भी कुछ न कुछ परिवर्तन करना होगा जैसे पौधे का ढांचा, बढ़वार का क्रम तथा प्रकाश के प्रति क्रिया आदि।
ज्वार उगाने वाले क्षेत्रों में मिश्रित की बजाय अन्तः सस्यीकरण करना अधिक लाभप्रद होने की संभावना है।
इस विधि के लिए ज्वार को जुडवां कतारों में बोना अधिक लाभकारी होने की संभावना है।
दलहनी या तिलहनी फसल का चुनाव हर एक क्षेत्र के लिए भूमि की किस्म, जलवायु तथा उत्पादन के लिए उपलब्ध संसाधनों के आधार पर करना उचित होगा।
बाजरा के साथ भी प्रायः दलहनी अथवा तिलहनी कोई न कोई मिलवां अन्तः फसल अवश्य लगायी जाती है।
इसका उद्देश्य मौसम मुख्यतः वर्षा की अनिश्चितता आदि के कारण होने वाली कुल हानि की मात्रा को घटाना है।
मिलवां फसल पद्धति में या साथ- साथ बोयी जाने वाली फसलों के बीज को बाजरा के साथ एक विशेष अनुपात में मिलाकर छिटकवां विधि से बोया जाता है।
इसी विधि को थोड़ा सा वैज्ञानिक रूप दिया गया तथा बीज की बजाय दोनों फसलों की कतारों में भिन्न-भिन्न अनुपात लेकर अन्तः फसल पद्धति का अनुकरण किया गया।
यदि 1:1 या 2:1 या 3:1 आदि रखे जाते हैं।
1:1 पद्धति को लेकर शोध कार्य भी किया गया।
यदि 1:1 का अनुपात रखा गया तो एक कतार बाजरा की और दूसरी अन्तःफसल की रखी गयी यानी दोनों फसलें कुल क्षेत्रफल का आधा- आधा भाग पाती हैं या दोनों फसलों की इष्टतम पौधों की संख्या का केवल आधा भाग लगाया जाता है।
इस प्रकार के प्रयोगों के आधार पर भिन्न- भिन्न अनुपातों को उत्तम पाया गया।
अनुपात की उत्तमता पर मौसम, खासकर वर्षा का भारी प्रभाव पड़ता है।
दोले तथा साथियों ने अपने प्रयोगों में अरण्ड को बाजरा के साथ मिलाकर उगाया तथा देखा कि इन फसलों का मिलवां बोना सफल नहीं हुआ अर्थात बाजरा की उपज काफी गिर गयी।
उन्होंने देखा कि बाजरा की बाली (भुट्टे) की लम्बाई और 1000 दानों का भार आदि उत्पादकता से जुड़े लक्षणों पर बुरा प्रभाव पड़ा।
इनका बाजरा की उपज से लगभग सीधा संबंध है अर्थात बाजरा की कम उपज का कारण इन्हीं को माना गया।
मूंग को बाजरा के साथ मिलाकर बोने से मूंग के पौधे पर लगने वाली फलियों की संख्या और प्रत्येक फली में दानों की संख्या कम हो गयी।
अतः इसे अनुरूप तथा लाभकारी अन्तः सस्य नहीं माना गया।
सूरजमुखी को बाजरा के साथ बोने से इसके 1000 दानों का भार काफी घट गया और इस प्रकार इसकी पैदावार पर बुरा प्रभाव पड़ा।
इस प्रयोग से पता चला कि बाजरा के साथ अरण्ड, मूंग या सूरजमुखी का अन्तःसस्यीकरण लाभदायक नहीं होता है।
यदि ऊंचाई में बढ़ने वाली फसल के साथ सोयाबीन को बोया जाये तो ऊंची फसल की छाया पड़ने के कारण सोयाबीन की वृद्धि पर छाया का गहरा प्रभाव पड़ता है।
सोयाबीन के पौधे बौने कद के रह जाते हैं।
सोयाबीन को बाजरा के साथ सफलतापूर्वक नहीं बोया जा सकता है क्योंकि बाजरा व्यांत करने वाली फसल है और शीघ्र गति से वृद्धि करती है।
इसी कारण यह सोयाबीन को लगभग आच्छादित कर लेती है।
इस प्रकार सोयाबीन को न तो क्षेत्र और न सूर्य विकिरण उचित मात्रा में प्राप्त हो पाता है और इस पद्धति में इसकी कुछ भी उपज लेना लगभग असंभव हो जाता है।
जैन तथा वाजपेयी (1971) ने परीक्षणों में पाया कि लोबिया तथा बाजरा का मिलवां सस्यीकरण आर्थिक दृष्टिकोण से लाभप्रद नहीं है क्योंकि ऐसा करने से बाजरा की उपज में भारी कमी हो जाती है।
अरहर को प्रायः मिलवां फसल के रूप में बाजरा के साथ लगाये जाने की आम प्रथा है किन्तु अरहर की दीर्घकालीन प्रजातियों को ही इस पद्धति में लगाया जाता है।
मगर लम्बे अर्से वाली किस्मों को लगाने से उत्तरी भारत में अरहर की फसल के विफल हो जाने का डर रहता है क्योंकि दिसम्बर अथवा जनवरी में पाला पड़ने पर यह मर भी सकती है।
इसीलिए अरहर की ऐसी प्रजातियां निकाली गयी हैं जो पाला पड़ने का समय आने से पहले ही पककर तैयार हो जाती हैं।
इन प्रजातियों को लेकर अन्तःसस्यीकरण की संभावनाओं पर शोध कार्य किया गया तथा किया जा रहा है।
इससे पहले अन्य परीक्षणों से प्राप्त परिणामों की विवेचना की जाये यह जानना आवश्यक है कि बाजरा में अरहर को एक अन्तः सस्य के रूप में प्रयोग करने पर किस प्रकार की प्रक्रिया होती है।
औसत से बहुत कम वर्षा होने की अवस्था में भी अरहर को बाजरा के साथ बोकर आर्थिक लाभ में वृद्धि करना संभव हो सका।
इस प्रयोग में बाजरा की सीधी बुआई तथा रोपाई भिन्न-भिन्न तिथियों में की गयी।
बाजरा की जुड़वां और तीन कतारों को गुट में कतारों को सजाया गया था।
इस शोध कार्य के परिणामों से ज्ञात हुआ कि बाजरा की बुआई देर से करने पर अरहर की उपज में वृद्धि हुई।
परन्तु बाजरा की अपनी पैदावार इतनी गिर गयी कि प्राप्त अरहर की उपज से यह कमी पूरी नहीं हो सकी।
इससे कुल आर्थिक लाभ का स्तर नीचा रहा।
दूसरी ओर बाजरा की जब रोपाई की गयी तो अरहर और बाजरा दोनों की ही अच्छी पैदावार प्राप्त करना संभव हुआ।
पौद- रोपण के करीब एक सप्ताह बाद बाजरा की वानस्पतिक वृद्धि कम होती है और लगभग अगले 30-40 दिन में चरम सीमा तक पहुंचकर वानस्पतिक वृद्धि को पूरा कर लेती है।
बालियां आने के पश्चात् वानस्पतिक वृद्धि लगभग शून्य के बराबर होती है।
अब इस प्रकार अरहर की बढ़वार का सिलसिला लगभग प्रतिस्पर्धा रहित अवस्था में जारी रहता है।
नतीजा यह होता है कि दोनों फसलों की बढ़वार अच्छी होने से पैदावार भी उत्तमतर मिलती है।
अरण्ड का जीवनकाल बाजरा के जीवनकाल की तुलना में काफी लम्बा होता है।
अतः इसे अपने जीवनकाल के अन्त में प्रतिस्पर्धा का सामना नहीं करना पड़ता।
इस कारण इसकी उपज अच्छी मिलती है।
नतीजतन आर्थिक प्राप्ति की मात्रा भी बढ़ जाती है।
दूसरी ओर मूंगफली की फसल पर छाया का प्रभाव कम होता है और इसका जीवनकाल भी बाजरा से ज्यादा है।
इसलिए यह एक अनुरूप सस्य सिद्ध हुई।
अरहर एक आम मिलवां बोयी जाने वाली फसल है।
इसे बाजरा की कतारों के बीच बोकर इसकी 500-600 किलोग्राम प्रति हैक्टर उपज प्राप्त की जा सकती है तथा बाजरा की उपज पर इसका बुरा असर भी नहीं पड़ता तथा आमदनी में भी काफी वृद्धि की जा सकी।
बाजरा को जुड़वां कतारों में लगाना ज्यादा लाभकारी था क्योंकि ऐसा करने से बाजरा के साथ बोयी गयी सस्यों की उपज में वृद्धि होने के कारण अधिक आर्थिक लाभ हुआ।
दिल्ली में इस प्रयोग को 1974 तथा 1975 में खरीफ में किया गया।
सन् 1974 में परिणामों से पता चला कि लोबिया (चारे के लिए) और सनई (चारे या हरी खाद के लिए) सफल अन्तः फसलें सिद्ध हुई।
मूंग और उड़द को अन्तः फसलों के रूप में प्रयोग करना लाभप्रद न रहा।
इस मौसम में 6 अगस्त के बाद वर्षा केवल नाममात्र हुई।
अन्तः फसल को अपने जीवन चक्र के अन्तिमकाल में नमी के अभाव का सामना करना पड़ा।
भूमि में सीमित नमी संरक्षित होने के बावजूद अन्तःसस्य सफल सिद्ध हुई।
लोबिया का बाजरा की उपज पर उसी मौसम में अनुकूल प्रभाव पड़ा।
इस लाभकारी प्रभाव का कारण दलहनी फसल द्वारा एकत्रित की गयी नाइट्रोजन का स्थानान्तरण बताया गया है।
साथ ही साथ मृदा गर्भित (सॉइलफास्फोरस) फास्फोरस को उपभोग योग्य अवस्था में परिवर्तन करना भी दलहनी फसलों का काम माना जाता है।
इसे आधुनिक वैज्ञानिक भाषा में “पम्पिंग ऑफ फॉस्फोरस” का नाम दिया गया है।
जिसका आशय इस तत्व की उपलब्ध पौधों द्वारा उपभोग की जाने वाली मात्रा में वृद्धि से है।
अन्य अन्तः फसलों में सनई तथा ढ़ेचा का बाजरा के दाने की उपज के दृष्टिकोण से अगला स्थान रहा।
दलहनी फसलों का प्रभाव फसलचक्र में उगाये गये गेहूं पर भी देखने में आया है।
लोबिया का सर्वोत्तम लाभप्रद प्रभाव गेहूं की उपज पर पड़ा।
ग्वार के अन्तः फसल के रूप में उगाने से कोई वर्णनीय प्रभाव बाजरा अथवा गेहूं पर नहीं पड़ा।
बाजरा के अन्तःफसलीकरण के अन्य पहलुओं पर भी शोध कार्य किया गया है।
जैसे कि कौशिक तथा गौतम (1983) ने नाइट्रोजन को लेकर प्रयोग किये।
इक्रीसेट हैदराबाद (इन्टरनेशनल क्रॉप रिसर्च इन्स्टीटूयूट फार सेमी एरिड ट्रापिक्स) के वैज्ञानिकों ने रॉक फास्फेट तथा सुपर फास्फेट का प्रभाव जानने के लिए प्रयोग किए।
इसी संस्थान द्वारा बाजरा की विभिन्न अन्तः फसलीकृत पद्धतियों में शुष्क पदार्थ का उत्पादन, सूर्य ऊर्जा का प्रयोग, जल प्रयोग क्षमता आदि पहलुओं का गहन अध्ययन किया गया।
बाजरा की अन्तःफसल पद्धति के विभिन्न पहलुओं पर शोध कार्य जोरों से किया जा रहा है तथा आशा करनी चाहिए कि इसके लाभकारी परिणाम प्राप्त होगें।
बाजरा उत्पादन की सफलता का आधार शुद्ध की बजाय अन्तः सस्यीकरण ही जान पड़ता है क्योंकि मिलवां सस्यीकरण की विधि साधारणतः अपनायी जाती है।
मूल फसल बाजरा के बोने के समय तथा कतारों के क्रम में भी परिवर्तन करना आवश्यक जान पड़ता है ताकि इसकी अपनी उपज में कमी न आये और साथ- साथ सस्य से अधिकाधिक उपज प्राप्त करना संभव हो सके।
मूल अध्ययनों में सूर्य ऊर्जा तथा भूजल की प्रयोग क्षमता आदि को सम्मिलित किया जाना चाहिए।
अन्तः फसल पद्धति की उपयोगिता का मापदण्ड कुल प्राप्त ऊर्जा माना जाना चाहिए।
मडुआ को साधारणतः दलहनी अथवा तिलहनी फसलों के साथ-साथ एक निश्चित अनुपात में मिलाकर बोया जाता है।
इस विधि में मडुआ और अन्तः सस्य के पौधों के बीच न तो समान दूरी रह जाती है और न उनकी संख्या को ही सही अनुपात में लगाया जा सकता है।
प्रायः 2:1 से लेकर 10:1 के अनुपात को अपनाया जाता है।
साथ ही साथ मिलवां सस्यीकरण की विधि में मिलायी जाने वाली फसलों और मडुआ की कतारों के बीच 4:1 या 8:1 का अनुपात रखकर कुछ प्रयोग किये गये।
जहां सिंचाई की सुविधायें हैं वहां इसे शुद्ध सस्य (जैसे कर्नाटक और तमिलनाडु में) के रूप में लगाया गया।
आमतौर पर बोयी जाने वाली अन्तःफसलें हैं, लोबिया, मूंग, मूंगफली, ज्वार, कुसुम, सोयाबीन, अरहर और डालीकस।
गन्ने की कतारों के बीच में मडुआ को रोपण विधि द्वारा लगाकर कृष्णमूर्ति तथा उनके साथियों ने 1969 में प्रयोग किया।
इस जांच से पता चला कि मडुआ का गन्ने की उपज पर कोई बुरा असर नहीं पड़ा।
यदि अंत सस्य को मानसून की वर्षा के तुरन्त बाद पूर्व निर्धारित कतारों में बो दिया जाये तो इसके 30-35 दिन बाद मडुआ की सीधी बुआई- रोपाई कर दी जाये।
ऐसी अवस्था में अन्तः फसलीकरण की पद्धति को सफल बनना संभव हो सकेगा।
देश के दक्षिण भाग में जहां साल में एक से अधिक फसल ली जाती है अथवा लेना संभव है अन्तः फसलीकरण पद्धति शायद सफल प्रणाली सिद्ध हो।
कंगनी के साथ अरहर या लोबिया या उड़द लगाया जाता है।
इसके साथ इन फसलों के बीज को किसी भी अनुपात में मिलाकर बो दिया जाता है।
मगर इस बारे में कोई विशेष शोध कार्य नहीं किया गया।
इस प्रकार कंगनी को अन्तः सस्य अथवा बाड़ सस्य के रूप में बोकर अपने उपयोग के लिए उगाया जाता है।
इसे अरहर की कतारों के बीच में भी अन्तः सस्य के रूप में बोने की प्रथा है।
कभी- कभी ऐसी आपातकालीन स्थिति का सामना भी करना होता है कि रोग के कारण बाजरा की लगभग सम्पूर्ण फसल नष्ट हो जाती है।
ऐसी स्थिति में मोटे अनाजों की संभावित भूमिका का अनुमान लगाना आवश्यक है।
सत्यता यह है कि मोटे अनाज आपातकालीन स्थिति पर विजय पाने में समर्थ हैं।
परन्तु इनकी अन्तर्हित उत्पादन क्षमता का न तो अनुमान लगाया गया है और न इनकी बहुमुखी प्रतिभा को सराहा ही गया है।
उदाहरणतः कंगनी की 60-70 दिन में पककर तैयार होने वाली प्रजातियों का विकास किया गया है।
आपातकाल में इन प्रजातियों की खेती संभव है।
कंगनी के अतिरिक्त अन्य मोटे अनाजों का उपयोग भी ऐसी अवस्था में नकारा नहीं जा सकता है।
फार्म-बजट, फार्म-योजना की विश्लेषण की विधि है, जिसके अन्तर्गत फार्म-योजना की सभी क्रियाओं को मुद्रा के रूप में परिवर्तित किया जाता है।
फार्म-बजट, फार्म योजना से प्राप्त होने वाली कुल आय, लागत एवं लाभ ज्ञात करने की विधि है।
फार्म बजट से कृषको को ज्ञात हो जाता है कि फार्म पर कौन सी फसल या उद्यम को अपनाने से, उत्पादन की कौन सी विधि अपनाने से एवं उत्पादन साधन की कितनी मात्रा के प्रयोग से लाभ अधिक प्राप्त होता है।
फार्म- बजट, फार्म- योजना के अनुसार भविष्य मे मुद्रा व्यय करने एवं प्राप्त होने वाली आय की योजना को सूचित करना है।
मौसम व कीमतों की अनिश्चितता की स्थिति में भी फार्म योजना का बनाना आवश्यक होता है।
एक बार की तैयार हुई फार्म योजना, मौसम एवं कीमतो की अनिश्चितता की अवस्था में आगामी वर्षों में लागू नहीं हो सकती।
अतः प्रत्येक मौसम व वर्ष में फार्म-योजना बनाना व उसका पुनरावलोकन करना आवश्यक होता है।
फार्म-योजना एवं बजट, कृषक स्वयं अथवा फार्म-प्रबन्ध विशेषज्ञ अथवा कृषि विस्तार-अधिकारी की सहायता से बना सकते है।
फार्म- योजना बनाने की विधि सरल है, लेकिन निर्मित योजना के विश्लेषण की विधि थोड़ी जटिल होती है।
अतः योजना परिणाम बनाने वाले पर निर्भर करते हैं।
प्राप्त परिणामों का दायित्व कृषक को वहन करना होता है।
फार्म- योजना बनाने के उद्देश्य विभिन्न कृषकों के लिये विभिन्न होते हैं।
कुछ कृषको का फार्म- योजना बनाने का उद्देश्य अधिक आय की राशि प्राप्त करना होता है जबकि दूसरे कृषको का उद्देश्य कम पूँजी-निवेश करना अथवा कम जोखिम वहन करना होता है।
उपर्युक्त सभी उद्देश्यो को एक ही फार्म-योजना में सम्मिलित कर पाना सम्भव नही होता है।
विभिन्न कृषको के पास उपलब्ध उत्पादन- साधन- भूमि, सिंचाई की सुविधा, श्रम, पूंजी तथा प्रबन्ध क्षमता में विभिन्नता के कारण प्रत्येक कृषक के लिये पृथक रूप में फार्म-योजना निर्मित करनी होती है।
फार्म-योजना बनाने का कार्य शुरू करने से पूर्व सर्वप्रथम कृषक के पास उपलब्ध साधनों की सूची तैयार करना आवश्यक होता है।
उपलब्ध उत्पादन-साधनों की मात्रा के आधार पर ही कृषक के फार्म की भावी योजना तैयार की जाती है।
उत्पादन साधनों की सूची में भूमि की किस्म के अनुसार फार्म का क्षेत्रफल, उपलब्ध पूँजी की मात्रा, श्रम की उपलब्धि, सिंचाई के पानी की व्यवस्था, बैल एवं यान्त्रिक शक्ति की उपलब्धि, फार्म पर उपलब्ध यन्त्र एव मशीनें आदि सम्मिलित होती है।
फार्म पर उपलब्ध उत्पादन- साधनो की सूची तैयार करते समय फार्म का नक्शा भी तैयार किया जाता है, जिससे फार्म के विभिन्न खण्डी की भूमि की किस्म, उनकी समतलता, उर्वरता, सिंचाई के साधन की स्थिति आदि अंकित होती है।
फार्म की वर्तमान फार्म-योजना के अध्ययन एवं विश्लेषण का मुख्य उद्देश्य फार्म पर पायी जाने वाली कमियों को ज्ञात करना है, जिनके कारण कृषक को वर्तमान में अनुकूलतम लाभ की राशि प्राप्त नहीं हो रही है।
फार्म की भावी योजना बनाते समय इन कमियों को दूर करने की कोशिश की जाती है, जिससे कृषक निर्मित भावी फार्म- योजना से अधिकतम लाभ की राशि प्राप्त कर सके।
रेखीय प्रोग्रामिगं वह विधि है जिसके द्वारा फार्म पर अधिकतमकरण व न्यूनतमकरण की समस्याओं का हल उपलब्ध उत्पादन- साधनों की परिसीमितता की स्थिति में ज्ञात किया जाता है।
रेखीय प्रोग्रामिंग विधि द्वारा प्राप्त परिणाम पूर्ण होते हैं।
क्योंकि इस विधि द्वारा प्राप्त उद्यानों के संयोग व उत्पादन- साधनों के उपयोग से अनुकूलतम लाभ की राशि प्राप्त होती है।
उद्यानों का अन्य संयोग अथवा उत्पादन- साधनों का अन्य उपयोग रेखीय प्रोग्रामिंग विधि से प्राप्त लाभ से कम लाभ की राशि प्रदान करता है।
रेखीय प्रोग्रामिंग विधि की प्रथम मान्यता है कि इन्पुट- आउटपुट एवं कीमतों के सम्बन्ध रेखीय होते हैं अर्थात् उत्पादन- साधन की प्रत्येक इकाई, उत्पत्ति में समान मात्रा में वृद्धि करनी है।
रेखीय प्रोग्रामिंग विधि की दूसरी मान्यता है कि उत्पादन- साधनों की मात्रा, इन्पुट-आउटपुट गुणांक एवं कीमतें निश्चित रूप से ज्ञात होती हैं।
जहां पर इनमें अनिश्चितता होती है अथवा इनमें परिवर्तन होने की आशंका होती है, वहाँ पर रेखीय प्रोग्रामिंग विधि उपयोग में नहीं आ सकती है।
उत्पादन की मात्रा कम होने अथवा अधिक होने, फार्म पर उत्पादन- साधनों की मात्रा अधिक अथवा कम उपयोग करने की दोनों ही अवस्थाओं में उत्पाद एवं उत्पादन- साधनों की कीमते समान रहती हैं।
फार्म पर साधारणतया दो से अधिक उत्पाद उत्पन्न किये जाते हैं।
अतः दो से अधिक उत्पाद एवं अनेक उत्पादन साधनों की अवस्था में अधिकतम लाभ प्रदान करने वाले उत्पादों का संयोग ज्ञात करने का कार्य रेखाचित्र की सहायता से कर पाना सम्भव नहीं होता है।
यह कार्य मैट्रिक्स बीजगणित की सहायता से सुगमता से हो सकता है।
निम्न उदाहरण में फार्म पर 4 सीमित उत्पादन साधनों से 6 अनुकूलतम फसल योजना से तात्पर्य फार्म की उस युक्ति-संगत उत्पादन- योजना से है जो कृषको को फार्म पर उपलब्ध उत्पादन- साधनों की सीमितता एवं उत्पादन सम्भावनाओं के ढांचे में अधिकतम शुद्ध लाभ की राशि प्राप्त कराती है।
कृषकों को प्राप्त होने वाला अधिकतम लाभ एक वर्ष के लिए अधिक न होकर आने वाले वर्षों में अधिक प्राप्त होना चाहिए।
प्रत्येक जोत के लिए उत्पादन- साधनों की विभिन्नता के कारण अनुकूलतम फसल-योजना विभिन्न होती है।
अतः देश की अनेक जोतों के लिए एक ही अनुकूलतम योजना प्रस्तावित नहीं की जा सकती है।
अनुकूलतम फसल योजना- वर्तमान तकनीकी ज्ञान स्तर एवं उन्नत तकनीकी ज्ञान-स्तर पर तथा साधनों की प्रस्तावित उपलब्ध मात्रा के अनुसार उपर्युक्त दोनों विधियों- फार्म योजना एवं बजट तथा रेखीय प्रोग्रामिंग- द्वारा बनाई जा सकती है।
कृषि के रूपों से तात्पर्य कृषि का भूमि की उपयोगिता, पशु तथा फसल उत्पादन एवं प्रयुक्त फार्म क्रियाओं के आधार पर वर्गीकरण करने से है जैसे- विशिष्ट कृषि, विविधीकृत कृषि (Diversified farming), मिश्रित कृषि, शुष्क कृषि, यान्त्रिक कृषि आदि।
कृषि-प्रणालियों से तात्पर्य कृषि का सामाजिक एवं आर्थिक प्रबन्ध के आधार पर वर्गीकरण करने से है जैसे- व्यक्तिगत कृषि, राजकीय कृषि, पूँजीप्रधान कृषि, सहकारी कृषि, सामूहिक कृषि आदि।
विविधीकृत कृषि के अन्तर्गत कृषक फार्म पर वर्ष में अनेक उत्पाद उत्पन्न करते हैं।
इस प्रकार की कृषि के अन्तर्गत कृषक को फार्म से प्राप्त आय का 50 प्रतिशत या अधिक भाग किसी भी एक फसल या उद्यम के उत्पादन से प्राप्त नहीं होता है।
विविधीकृत कृषि वाले फार्म को ‘विविध व्यवसाय- फार्म’ भी कहते हैं।
ऐसे फार्म पर खाद्यान्न, सब्जी, पशुपालन, कुक्कुट-पालन आदि सभी उद्यम लिए जाते हैं।
मिश्रित कृषि से तात्पर्य फार्म पर कृषि-उत्पादन के साथ-साथ पशुपालन उद्योग या दूध उत्पादन व्यवसाय को लेने से है।
मिश्रित कृषि में फार्म से प्राप्त कुल आय में फसलों के अतिरिक्त पशुपालन व्यवसाय भी आय का प्रमुख स्रोत होता है।
मिश्रित कृषि में पशुपालन एवं फसल उत्पादन उद्यम एक-दूसरे के सहायक उद्यम होते हैं।
मिश्रित कृषि देश में लघु कृषकों, मौसम की अनिश्चितता वाले क्षेत्रों, कम नमी या सूखा वाले क्षेत्रों के लिए अधिक लाभकारी होती है।
फसल उद्यम, पशुपालन उद्यम के लिए सहायक उद्यम होने के कारण मिश्रित कृषि अन्य प्रकार की कृषि की अपेक्षा अधिक लाभकारी होती है।
राजस्थान राज्य के जयपुर जिले में किए गए अध्ययन से स्पष्ट है कि फार्म पर मिश्रित कृषि अपनाने से लघु, मध्यम व बड़े फार्मों पर 20, 29, 63, 28 एवं 52.15 लाभ विविधीकृत फार्म की अपेक्षा अधिक प्राप्त होता है।
मिश्रित कृषि अपनाने से उसी भूमि के क्षेत्र से अधिक व्यक्तियों को रोजगार उपलब्ध होता है तथा फार्म आय में स्थिरता आती है।
द्वितीय पंचवर्षीय योजना के पश्चात् कृषि क्षेत्र में उत्पादन वृद्धि करने के लिए सघन-कृषि अपनायी गयी है।
सघन-कृषि योजना की सफलता के लिए पैकेज प्रोग्राम सघन कृषि विस्तार क्षेत्र योजना संकर एवं उन्नत किस्म के बीजों का आविष्कार, उर्वरकों एवं कीटनाशी दवाइयों का अधिक मात्रा में प्रयोग, बिजली की अधिक उपलब्धि एवं उपयोग आदि कार्यक्रम मुख्य हैं।
यह भी स्पष्ट है कि नई फसलों की किस्मों से शुष्क भूमि वाले क्षेत्रों में प्रचलित फसलों की अपेक्षा अधिक लाभ प्राप्त हुआ है।
शुष्क खेती की महत्ता एवं अखिल भारतीय शुष्क भूमि समन्वय अनुसंन्धान केन्द्रों के अच्छे परिणामों से प्रभावित होकर भारत सरकार ने शुष्क कृषि का केन्द्रीय अनुसन्धान संस्थान (Central Research Institute for Dry Land Agriculture) हैदराबाद (आन्ध्रप्रदेश) में स्थापित किया है।
कृषि खेती और वानिकी के माध्यम से खाद्य और अन्य सामान के उत्पादन से सम्बंधित है।
कृषि एक मुख्य विकास था, जो सभ्यताओं के उदय का कारण बना।
इसमें पालतू जानवरों का पालन किया गया और पौधों (फसलों) को उगाया गया, जिससे अतिरिक्त खाद्य का उत्पादन हुआ।
इसने अधिक घनी आबादी और स्तरीकृत समाज के विकास को सक्षम बनाया।
कृषि का अध्ययन कृषि विज्ञान के रूप में जाना जाता है (इससे संबंधित अभ्यास बागवानी का अध्ययन होर्टीकल्चर में किया जाता है)।
तकनीकों और विशेषताओं की बहुत सी किस्में कृषि के अर्न्तगत आती हैं।
इसमें वे तरीके शामिल हैं जिनसे पौधे उगाने के लिए उपयुक्त भूमि का विस्तार किया जाता है।
इसके लिए पानी के चैनल खोदे जाते हैं और सिंचाई के अन्य रूपों का उपयोग किया जाता है।
कृषि योग्य भूमि पर फसलों को उगाना और चरागाहों और रेंजलैंड पर पशुधन को गड़रियों के द्वारा चराया जाना, मुख्यतः कृषि से सम्बंधित रहा है।
कृषि के भिन्न रूपों की पहचान करना व उनकी मात्रात्मक वृद्धि, पिछली शताब्दी में विचार के मुख्य मुद्दे बन गए।
विकसित दुनिया में यह रेंज जैविक कृषि (उदाहरण पर्माकल्चर या कार्बनिक कृषि) से लेकर गहन कृषि (उदाहरण औद्योगिक कृषि) तक फैली है।
आधुनिक एग्रोनोमी, पौधों में संकरण, कीटनाशकों और उर्वरकों,और तकनीकी सुधारों ने फसलों से होने वाले उत्पादन को तेजी से बढाया है।
साथ ही यह व्यापक रूप से पारिस्थितिक क्षति का कारण भी बना है और इसने मनुष्य के स्वास्थ्य पर ऋणात्मक प्रभाव डाला है।
प्रमुख कृषि उत्पादों को मोटे तौर पर भोजन, रेशा, ईंधन, कच्चा माल, फार्मास्यूटिकल्स, और उद्दीपकों में समूहित किया जा सकता है।
साथ ही सजावटी या विदेशी उत्पादों की भी एक श्रेणी है।
2000 से पौधों का उपयोग जैविक ईंधन, जैवफार्मास्यूटिकल्स, जैवप्लास्टिक और फार्मास्यूटिकल्स के उत्पादन में किया जा रहा है।
विशेष खाद्यों में शामिल हैं, अनाज, सब्जियां, फल और मांस।
रेशे में कपास, ऊन, सन, रेशम और फ्लैक्स शामिल हैं।
कच्चे माल में लकड़ी और बाँस शामिल हैं।
उद्दीपकों में तंबाकू, शराब, अफीम, कोकीन, और डिजिटेलिस शामिल हैं।
पौधों से अन्य उपयोगी पदार्थ भी उत्पन्न होते हैं, जैसे रेजिन।
जैव ईंधनों में शामिल हैं, बायोमास से मेथेन, एथेनोल और जैव डीजल।
कटे हुए फूल, नर्सरी के पौधे, उष्णकटिबंधीय मछलियां और व्यापार के लिए पालतू पक्षी, कुछ सजावटी उत्पाद हैं।
2007 में दुनिया के लगभग एक तिहाई श्रमिक कृषि क्षेत्र में कार्यरत थे।
हालांकि औद्योगिकीकरण की शुरुआत के बाद से कृषि से सम्बधित महत्त्व कम हो गया है।
2003 में इतिहास में पहली बार सेवा क्षेत्र ने एक आर्थिक क्षेत्र के रूप में कृषि को पछाड़ दिया क्योंकि इसने दुनिया भर में अधिकतम लोगों को रोजगार उपलब्ध कराया।
इस तथ्य के बावजूद कि कृषि दुनिया के आबादी के एक तिहाई से अधिक लोगों की रोजगार उपलब्ध कराती है।
कृषि उत्पादन, सकल विश्व उत्पाद (सकल घरेलू उत्पाद का एक समुच्चय) का पांच प्रतिशत से भी कम हिस्सा बनता है।
कृषि ने मानव सभ्यता के विकास में एक महत्वपूर्ण भूमिका निभाई है।
औद्योगिक क्रांति से पूर्व मानव आबादी का अधिकांश हिस्सा कृषि में ही कार्यरत था।
कृषि तकनीकों के विकास के कारण कृषि उत्पादकता में लगातार वृद्धि हुई है।
एक समय में इन तकनीकों के व्यापक प्रसार को अक्सर कृषि क्रांति कहा जाता है।
पिछली सदी में इन नई तकनीकों की वजह से कृषि की पद्धतियों में उल्लेखनीय बदलाव आया है।
विशेष रूप से, अमोनियम नाइट्रेट को बनाने के लिए हेबर-बॉश विधि ने, जंतु खाद व फसल पुनरावर्तन के द्वारा पोषकों के पुनः चक्रीकरण की पारम्परिक पद्धति को कम आवश्यक बना दिया है।
खदानों से निकले रॉक फॉस्फेट, कीटनाशक और यांत्रिकीकरण के साथ कृत्रिम नाइट्रोजन ने 20 वीं सदी के प्रारंभ में फसल की पैदावार को बहुत अधिक बढा दिया है।
अनाज की आपूर्ति के बढ़ने से पशुधन सस्ता हो गया है।
इसके अलावा, विश्व स्तर पर उत्पादन में वृद्धि 20 वीं सदी के उत्तरार्ध में देखी गयी।
हरित क्रांति में विकसित दुनिया के द्वारा विकासशील दुनिया को तकनीक (जिसमें कीटनाशक और कृत्रिम नाइट्रोजन भी शामिल थे) का निर्यात किया गया।
थॉमस माल्थस ने प्रसिद्ध भविष्यवाणी की थी कि पृथ्वी अपनी बढ़ती हुई आबादी का भार वहन नहीं कर पायेगी।
हरित क्रांति की वजह से विश्व में अतिरिक्त भोजन का उत्पादन संभव हो गया है।
कई सरकारों ने पर्याप्त खाद्य आपूर्ति को सुनिश्चित करने के लिए कृषि को आर्थिक सहायता प्रदान की है।
ये कृषि सहायतायें अक्सर विशेष पदार्थों के उत्पादन से सम्बंधित रही हैं जैसे गेहूँ, मकई (मक्का), चावल, सोयाबीन, और दूध।
ये सहायतायें, विशेष रूप से जब-जब विकसित देशों के द्वारा की गयी हैं, तब-तब इनके सुरक्षावादी, अप्रभावी और वातावरण के लिए क्षतिकारक होने का उल्लेख किया गया है।
पिछली शताब्दी में कृषि को, उत्पादकता में वृद्धि, कृत्रिम उर्वरकों और कीटनाशकों के उपयोग, चयनात्मक प्रजनन, यांत्रिकीकरण, जल संदूषण, और फार्म सब्सिडी के रूप में परिलक्षित किया गया है।
कार्बनिक खेती के समर्थक जैसे सर एल्बर्ट हावर्ड ने 1900 के शुरुआत में तर्क दिया कि कीटनाशकों और कृत्रिम उर्वरकों का जरूरत से अधिक इस्त्तेमाल मिट्टी की दीर्घकालिक उर्वरकता को नुकसान पहुंचाता है।
2000 के दशक में पर्यावरण जागरूकता में वृद्धि हुई है, इसके कारण कुछ किसानों, उपभोक्ताओं, और नीति निर्माताओं के द्वारा स्थायी कृषि की दिशा में एक आन्दोलन की शुरुआत हुई है।
कार्बनिक कृषि के विकास ने वैकल्पिक तकनीकों जैसे एकीकृत कीट प्रबंधन और चयनात्मक प्रजनन में अनुसंधानों का नवीनीकरण किया है।
हाल ही में पूरी दुनिया के बहुत से देशों में खाद्य को लेकर हंगामा हुआ है।
वर्तमान में गेहूं की Ug99 प्रजाति के द्वारा पूरे अफ्रीका और एशिया में इसके तने के रस्ट की महामारी फ़ैल रही है, जो मुख्य चिंता का विषय है।
दुनिया की लगभग 40% कृषि भूमि गंभीर रूप से बंजर हो गयी है।
अफ्रीका में, यदि वर्तमान में हो रहा मिट्टी का अपरदन जारी रहता है, तो यह देश 2025 में केवल अपनी 25% जनसंख्या को ही भोजन उपलब्ध करा पायेगा।
यह अनुमान अफ्रीका में प्राकृतिक संसाधनों के लिए UNU के घाना आधारित संस्थान ने लगाया है।
इस विस्तार के दौरान नई प्रौद्योगिकी और नई फसलें शामिल हुईं।
कृषि पद्धतियों जैसे की सिंचाई, फसल पुनरावर्तन, उर्वरकों, और कीटनाशकों का विकास काफी पहले ही हो चुका था लेकिन इनमें उल्लेखनीय विकास पिछली सदी में ही हुआ।
कृषि के इतिहास नें मानव इतिहास में एक प्रमुख भूमिका निभाई है, क्योंकि कृषि का विकास विश्व के सामाजिक और आर्थिक परिवर्तन में महत्त्वपूर्ण कारक रहा है।
संपत्ति अर्जन और सैन्य विकास, जिन्हें शिकारी समाजों में संभवतया महत्त्व नहीं दिया जाता है, कृषि प्रमुख समाजों में आम बात थी।
इसलिए कलाएं जैसे भव्य साहित्यिक महाकाव्य, और स्मारकों का वास्तुशिल्प और संहिताबद्ध कानूनी व्यवस्था भी इसमें शामिल थीं।
जब किसान अपने परिवार की आवश्यकताओं से अधिक भोजन के उत्पादन में सक्षम बन गए, तब उनके समाज में कुछ लोगों को अन्य जरूरी कामों में ध्यान देने के लिए खाली छोड़ दिया गया।
इतिहासकारों और मानव-शास्त्रियों का शुरू से ये मत रहा है कि कृषि के विकास ने ही सभ्यता के विकास को संभव किया है।
मध्य पूर्व, मिस्र, और भारत के उपजाऊ स्थान पौधों की प्रारंभिक नियोजित बुवाई और कटाई के स्थान थे, जिन्हें प्रारंभ में जंगलों में इकठ्ठा किया गया था।
कृषि का स्वतंत्र रूप से विकास उत्तरी और दक्षिणी चीन, अफ्रीका के साहेल, न्यू गिनी और अमेरिका के कई क्षेत्रों में हुआ।
कृषि की आठ तथाकथित नवपाषाण संस्थापक फसलें प्रकट हुईं।
6000 ईसा पूर्व तक नील नदी के तट पर मध्य पैमाने की कृषि की जाने लगी।
लगभग इसी समय, सुदूर पूर्व में कृषि का स्वतंत्र रूप से विकास हो रहा था, इस समय गेहूं के बजाय चावल प्राथमिक फसल बन गयी।
चीनी और इन्डोनेशियाई किसान टारो, और फलियां, मूंग, सोय, और अजुकी उगाने लगे।
कार्बोहाइड्रेट के इन नए स्रोतों के साथ इन क्षेत्रों में नदियों, झीलों और समुद्रों के किनारों पर योजनाबद्ध तरीके से मछली पकड़ने का काम शुरू हुआ, जो आवश्यक प्रोटीन की काफी मात्रा उपलब्ध कराता था।
सामूहिक रूप से् खेती और मछली पकड़ने की ये नयी विधियां मानव के लिए वरदान साबित हुईं, इसके सामने पहले के सभी विस्तार छोटे पड़ ग और यह आज भी कायम है।
एक विशेष तकनीक थी जल मार्ग, जो अब शत-अल-अरब के नाम से जानी जाती है, यह फारस की खाड़ी के डेल्टा से टाइग्रिस और युफ्रेट्स के समागम तक अपनायी गयी।
जंगली औरोक तथा मौफ़्लोन क्रमशः पालतू पशु तथा भेड़ में बदलने लगे, इनका उपयोग बड़े पैमाने पर भोजन/ रेशे के लिए और बोझा ढोने के लिए किया जाने लगा।
अमेरिका में उगाये गए आलू, टमाटर, मिर्च, स्क्वैश, फलियों की कई किस्में, तम्बाकू, और कई अन्य पौधों को भी इस नई दुनिया में विकसित किया गया।
दक्षिण अमेरिका के अधिकांश भाग में खड़ी पहाडियों की ढाल पर व्यापक रूप में यह कृषि की गयी।
यूनान और रोम वासियों ने, सुमेर वासियों द्वारा शुरू की गई तकनीकों को न सिर्फ़ आगे बढ़ाया बल्कि उनमें कुछ मौलिक परिवर्तन भी किए।
दक्षिणी यूनानी अत्यन्त अनुपजाऊ भूमि होने के बावजूद वर्षों तक एक प्रबल समाज के रूप में बने रहने के लिए संघर्ष करते रहे।
रोम निवासियों ने व्यापार के लिए फसलें उपजाने पर जोर दिया।
मध्य युग के दौरान, उत्तरी अफ्रीका और पूर्व के निकट के मुस्लिम कृषकों ने कृषि की तकनीकों का विकास किया।
उन्होनें स्थानपरक कृषि पुस्तिकाएं लिखी।
गन्ना, चावल, सिट्रस फल, खुबानी, कपास, अर्टिचोक्स, ओबरजिनेस, और केसर सहित फसलों को व्यापक रूप से अपनाने में महत्वपूर्ण भूमिका निभायी।
मुसलमान ही नींबू, संतरा, कपास, बादाम, अंजीर और उप-उष्णकटिबंधीय फसलों जैसे की केला आदि स्पेन में लाये।
मध्य युग के दौरान फसल के पुनरावर्तन के लिए तीन क्षेत्र प्रणाली का आविष्कार, और चीनियों द्वारा आविष्कृत मोल्डबोर्ड के आयात ने कृषि की प्रभाविता में काफी सुधार किया।
1492 के बाद पूर्व में स्थानीय फसलों और पशुधन प्रजातियों का विश्व स्तरीय आदान-प्रदान शुरू हुआ।
इस आदान-प्रदान में शामिल प्रमुख फसलें थीं, टमाटर, मक्का, आलू, मनिओक, कोको, और तम्बाकू जो नयी दुनिया से पुरानी दुनिया की और जा रही थीं।
गेहूं, मसालें, कॉफी और गन्ने की कई किस्में जो पुरानी दुनिया से नयी दुनिया की और जा रही थीं।
प्रमुख जानवर जिनका निर्यात पुरानी दुनिया से नई दुनिया में हुआ वे घोड़े और कुत्ते थे।
कुत्ते कोलंबिया से पहले के काल में ही अमेरिका में उपस्थित थे।
लेकिन इनकी संख्या और प्रजाति खेती के लिए उपयुक्त नहीं थी।
हालांकि खाद्य जानवरों घोड़े, जिनमें गधे और खच्चर शामिल हैं और कुत्ते ने पश्चिमी गोलार्ध के खेतों में जल्दी ही आवश्यक उत्पादन भूमिका निभायी।
आलू उत्तरी यूरोप में एक महत्वपूर्ण आहार फसल बन गई।
16 वीं शताब्दी में पुर्तगालियों के द्वारा लाये गए मक्का और मनिओक ने पारंपरिक अफ्रीकी फसलों को प्रतिस्थापित कर दिया और वे महाद्वीप की सबसे महत्वपूर्ण खाद्य फसलें बन गयी।
1800 की शुरुआत में कृषि तकनीकों, बीज भंडार, और उपजाए गए पौधों को चुना गया और उन्हें एक अद्वितीय नाम दिया गया।
क्योंकि इसकी सजावट और उपयोगिता की विशेषताएं इतनी बेहतर हो गयी थीं कि प्रति इकाई भूमि का उत्पादन मध्य युग की तुलना में कई गुना हो गया था।
अमोनियम नाइट्रेट के निर्माण की हेबर-बॉश विधि को एक बड़ी सफलता माना जाता है, इसने फसल की पैदावार बढ़ाने में उत्पन्न होने वाली पुरानी बाधाओं को दूर करने में मदद की।
पिछली सदी में कृषि की मुख्य विशेषताएं रहीं हैं, उत्पादकता में बढोत्तरी, श्रम के बजाय कृत्रिम उर्वरकों और कीटनाशकों का उपयोग, चयनात्मक प्रजनन, जल प्रदूषण और कृषि सब्सिडी।
हाल ही के वर्षों में परंपरागत कृषि के बाह्य पर्यावरणीय प्रभाव के प्रति लोगों में रोष बढ़ा है, जिसके परिणामस्वरूप कार्बनिक आंदोलन की शुरुआत हुई।
उन्नीसवीं सदी के अंतिम समय के बाद से विश्व के विभिन्न क्षेत्रों में नई प्रजातियों और नई कृषि पद्धतियों को खोजने के लिए कृषि खोज अभियान शुरू किया गया है।
1929-1931 से डोरसेट-मोर्स ओरिएंटल कृषि अन्वेषण अभियान जो सोयाबीन जर्मप्लास्म को इकट्ठा करने के लिए चीन, जापान और कोरिया में चलाया गया ताकि संयुक्त राज्य में सोयाबीन के उत्पादन में वृद्धि हो सके।
अंतरराष्ट्रीय मुद्रा कोष के अनुसार 2005 में दुनिया में चीन का कृषि उत्पादन सबसे अधिक रहा।
यह यूरोपीय संघ, भारत और अमरीका के बाद पूरी दुनिया का लगभग छठा हिस्सा था।
छह देश- अमेरिका, कनाडा, फ्रांस, आस्ट्रेलिया, अर्जेंटीना और थाईलैंड- अनाज के निर्यात की 90% आपूर्ति करते हैं।
जल के घाटे से युक्त देश जो अल्जीरिया, ईरान, मिस्र और मैक्सिको सहित असंख्य मध्यम आकार के देशों से पहले से ही भारी मात्रा में अनाज का आयात कर रहे हैं, जल्द ही चीन और भारत जैसे बड़े देशों से ऐसा कर सकते हैं।
फसल प्रणाली उपलब्ध संसाधनों और बाधाओं के आधार पर भिन्न खेतों में अलग अलग हो सकती है।
स्थानान्तरण कृषि (स्लेश एंड बर्न) एक ऐसी प्रणाली है जिसमें वनों को जलाया जाता है।
इसके बाद इस भूमि को फिर से जंगल उगने के लिए छोड़ दिया जाता है और किसान किसी नयी भूमि पर चला जाता है, कई सालों (10-20) के बाद वापस लौटता है।
इस परती अवधि को छोटा कर दिया जाता है यदि जनसंख्या घनत्व बढ़ता है, इसके लिए पोषक तत्वों (उर्वरक या खाद) के निवेश तथा कुछ मैनुअल कीट नियंत्रण की आवश्यकता होती है।
वार्षिक खेती तीव्रता की एक अगली प्रावस्था है जिसमें कोई परती अवधि नहीं होती है।
इसमें और भी अधिक पोषक तत्वों और कीट नियंत्रण की आवश्यकता होती है।
अधिक औद्योगिकीकरण मोनोकल्चर के उपयोग को जन्म देता है, जिसमें एक ही फसल को एक बड़े क्षेत्र पर उगाया जाता है।
कम जैव विविधता के कारण, पोषक तत्वों का एक समान उपयोग किया जाता है और कीटनाशक काम में लिए जाते हैं, यह कीटनाशकों और उर्वरकों के उपयोग की आवश्यकता को बढ़ाता है।
बहु फसलीकरण, जिसमें एक ही साल में कई फसलें एक के बाद एक करके उगायी जाती हैं और अंतर फसलीकरण जिसमें कई फसलें एक ही समय पर उगायी जाती है।
वार्षिक फसल प्रणाली के अन्य प्रकार हैं जो पोलिकल्चर या बहुसंवर्धन के नाम से जाने जाते हैं।
उष्णकटिबंधीय वातावरण में इन सभी फसल प्रणालियों को काम में लिया जाता है।
उपोष्णकटिबंधीय और शुष्क वातावरण में कृषि का समय और सीमा वर्षा के द्वारा सीमित हो सकते हैं।
यहाँ एक वर्ष में एक से अधिक फसल नहीं लगायी जा सकती या इन्हें सिंचाई की जरूरत होती है।
इन सभी वातावरणों में वार्षिक फसलें (कॉफी, चॉकलेट) उगायी जाती हैं और एग्रोफोरेस्ट्री जैसी प्रणालियों को अपनाया जाता है।
शीतोष्ण वातावरण में, जहां पारितंत्र मुख्यतः चरागाह या प्रेयरी थे, उच्च उत्पादक वार्षिक फसल, प्रमुख कृषि प्रणाली है।
पिछली सदी में कृषि में सघनता, सांद्रण और विशिष्टीकरण हुआ, जो कृषि रसायनों की नयी तकनीकों (उर्वरक और कीटनाशक), मशीनीकरण, और पादप प्रजनन (संकर और GMO) पर निर्भर था।
पिछले कुछ दशकों में, कृषि में स्थिरता की दिशा में विकास हुआ है।
एक कृषि प्रणाली के भीतर पर्यावरण, और संसाधनों का संरक्षण व सामाजिक-आर्थिक न्याय के एकीकृत विचारों की दिशा में कदम बढाया गया है।
इसने कार्बनिक कृषि, शहरी कृषि, समुदाय समर्थित कृषि, पारिस्थितिक या जैविक कृषि, एकीकृत कृषि और समग्र प्रबंधन सहित पारंपरिक कृषि दृष्टिकोण के लिए कई प्रतिक्रियाओं का विकास किया है।
जंतु जैसे घोड़े, खच्चर, बैल, ऊंट, लामा, अल्पकास और कुत्तों का उपयोग अक्सर भूमि की जुताई में, फसल की कटाई में, अन्य पशुओं को इकठ्ठा करने में और खरीददारों तक कृषि उत्पाद का परिवहन करने में किया जाता है।
पशुपालन में न केवल मांस और जंतु उत्पादों (जैसे दूध, अंडा, और ऊन) की निरंतर प्राप्ति के लिए पशुओं का प्रजनन करवाया जाता है बल्कि काम और साथ के लिए भी उनकी प्रजातियों में प्रजनन करवाया जाता है और उनकी देखभाल की जाती है।
पशुधन उत्पादन प्रणालियों को भोजन के स्रोत के आधार पर परिभाषित किया जा सकता है, जैसे चारागाह आधारित, मिश्रित और भूमिहीन।
चारागाह आधारित पशुधन उत्पादन, जुगाली करने वाले जानवरों के भोजन के लिए पादप पदार्थों जैसे झाड़ युक्त भूमि, रेंजलैंड, और चरागाहों पर निर्भर करता है।
बाहरी पोषक तत्वों के निवेश का भी इस्तेमाल किया जा सकता है, हालांकि खाद सीधे एक मुख्य पोषक स्रोत के रूप में चरागाह पर पहुँच जाती है।
यह प्रणाली विशेषकर उन क्षेत्रों में महत्वपूर्ण है, जहां 30-40 मिलियन पेस्टोरालिस्ट का प्रतिनिधित्व करने वाली जलवायु या मिट्टी के कारण फसल उत्पादन संभव नहीं है।
मिश्रित उत्पादन प्रणाली में जुगाली करने वाले जानवरों और मोनोगेस्टिक (एक आमाशय वाले; मुख्यतया मुर्गियां और सूअर) पशुधन के भोजन के रूप में चरागाहों, चारा फसलों और अनाज खाद्य फसलों का प्रयोग किया जाता है।
आम तौर पर मिश्रित प्रणाली में खाद को, फसल के लिए एक उर्वरक के रूप में पुनः चक्रीकृत कर दिया जाता है।
अनुमानतः पूर्ण कृषि भूमि का 68% भाग स्थायी चारागाह हैं जिनका उपयोग पशुधन के उत्पादन में किया जाता है।
भूमिहीन प्रणालियां खेत के बाहर से भोजन प्राप्त करती हैं, ये OECD सदस्य देशों में अधिक प्रचलित रूप से पाए जाने वाले पशुधन उत्पादन और फसलों को असंबंधित करती हैं।
अमेरिका में, विकसित अनाज का 70% भाग, खाद्य स्थानों पर पशुओं को खिला दिया जाता है।
फसल उत्पादन और खाद के उपयोग के लिए कृत्रिम उर्वरक पर बहुत अधिक निर्भरता एक चुनौती बन गयी है और साथ ही प्रदूषण का एक स्रोत भी।
जुताई वह प्रक्रिया है जिसमें पौधे लगाने या कीट नियंत्रण के लिए भूमि को जोत कर तैयार किया जाता है।
जुताई की प्रथा में बहुत भिन्नता मिलती है, यह परंपरागत तरीकों से भी की जा सकती है और कुछ स्थान ऐसे भी हैं जहां जुताई नहीं की जाती है।
यह मिटटी को गर्म करके, उसमें उर्वरक डाल कर, खर पतवार का नियंत्रण करके उसकी उत्पादकता में सुधार ला सकती है, लेकिन इससे मृदा अपरदन की संभावना भी बढ़ जाती है।
कार्बनिक पदार्थ अपघटित होकर CO2 मुक्त करने लगते हैं, और मृदा जीवों की उपस्थिति और विविधता में भी कमी आती है।
रासायनिक (कीटनाशक), जैविक (जैव नियंत्रण), यांत्रिक (जुताई) और पारंपरिक प्रथाओं का उपयोग किया जाता है।
पारंपरिक प्रथाओं में शामिल हैं, फसल पुनरावर्तन, कुलिंग (तोड़ना या चुनना), फसलों को ढकना, अंतर फसलीकरण, कम्पोस्ट बनाना, विरोध और प्रतिरोध।
पोषक तत्व प्रबंधन में शामिल है- फसल और पशुधन उत्पादन के लिए पोषकों के निवेश के स्रोत और पशुधन के द्वारा उत्पन्न खाद के उपयोग की विधि।
निविष्ट पोषक तत्व अकार्बनिक उर्वरक, खाद, हरी खाद, कम्पोस्ट और खनन से निकले लवण हो सकते हैं।
फसल पोषकों के उपयोग को पारंपरिक तकनीकों जैसे फसल पुनरावर्तन और परती अवधि का उपयोग करते हुए प्रबंधित किया जा सकता है।
जल प्रबंधन वहां किया जाता है जहां पर वर्षा या तो अपर्याप्त है या अनिश्चित, जो विश्व के अधिकांश क्षेत्रों में कुछ अंश तक होता है।
कुछ किसान वर्षा की अनुपुर्ती के लिए सिंचाई का उपयोग करते हैं।
अन्य क्षेत्रों जैसे संयुक्त राज्य के बड़े मैदानों में किसान आने वाले वर्ष में एक फसल को उगाने के लिए मिट्टी की नमी को संरक्षित रखने के लिए एक परती वर्ष का उपयोग करते हैं।
कृषि पूरी दुनिया में 70% ताजे जल का उपयोग करती है।
फसल परिवर्तन की प्रथा मानव के द्वारा हजारों सालों से, सभ्यता की शुरुआत से ही अपनायी जा रही है।
प्रजनन की प्रक्रियाओं के द्वारा फसल में परिवर्तन एक पौधे की आनुवंशिक सरंचना को बदल देता है, जिससे मानव के लिए अधिक लाभकारी लक्षणों से युक्त फसल विकसित होती है।
उदाहरण के लिए बड़े फल या बीज, सूखे के लिए सहिष्णुता, और कीटों के लिए प्रतिरोध।
जीन विज्ञानी ग्रिगोर मेंडल के कार्य के बाद पादप प्रजनन में महत्वपूर्ण उन्नति हुई।
प्रभावी और अप्रभावी एलीलों पर उनके द्वारा किये गए कार्य ने आनुवंशिकी के बारे में पादप प्रजनकों को एक बेहतर समझ दी।
इससे पादप प्रजनकों के द्वारा प्रयुक्त तकनीकों को महान अंतर्दृष्टि प्राप्त हुई।
फसल प्रजनन में स्व-परागण, पर-परागण, और वांछित गुणों से युक्त पौधों का चयन, जैसी तकनीकें शामिल हैं और वे आणविक तकनीकें भी इसी में शामिल हैं जो जीव को आनुवंशिक रूप से संशोधित करती हैं।
सदियों से पौधों के घरेलू इस्तेमाल के कारण उनकी उपज में वृद्धि हुई है, इससे रोग प्रतिरोध और सूखे के प्रति सहनशीलता में सुधार हुआ है।
साथ ही इसने फसल की कटाई को आसान बनाया है व फसली पौधों के स्वाद और पोषक तत्वों में वृद्धि हुई है।
सावधानी पूर्वक चयन और प्रजनन ने फसली पौधों की विशेषताओं पर भारी प्रभाव डाला है।
1920 और 1930 के दशक में पौधों के चयन और प्रजनन ने न्यूजीलैंड में चरागाहों (घास और तिपतिया घास) में काफी सुधार किया।
1950 के दशक के दौरान एक पराबैंगनी व्यापक X-रे के द्वारा प्रेरित उत्परिवर्तजन प्रभाव (आदिम आनुवंशिक अभियांत्रिकी) ने गेहूं, मकई (मक्का), और जौ जैसे अनाजों की आधुनिक किस्मों का उत्पादन किया।
हरित क्रांति ने "उच्च-उत्पादकता की किस्मों" के निर्माण के द्वारा उत्पादन को कई गुना बढ़ाने के लिए पारंपरिक संकरण के उपयोग को लोकप्रिय बना दिया।
पैदावार में ये भिन्नताएं मुख्य रूप से जलवायु, आनुवांशिकी और गहन कृषि तकनीकों (उर्वरकों का उपयोग, रासायनिक कीट नियंत्रण, अवांछनीय पौधों को रोकने के लिए वृद्धि नियंत्रण) के स्तर में भिन्नताओं के कारण होती हैं।
आनुवांशिक रूप से परिष्कृत जीव (GMO) वे जीव हैं जिनके आनुवंशिक पदार्थ को आनुवंशिक अभियांत्रिकी तकनीक के द्वारा बदल दिया गया है, इसे सामान्यतया पुनः संयोजक DNA प्रौद्योगिकी के रूप में जाना जाता है।
आनुंशिक अभियांत्रिकी ने प्रजनकों को अधिक जीन उपलब्ध कराये हैं जिनका उपयोग करके वे नयी फसलों के लिए इच्छित जीन सरंचना का निर्माण कर सकते हैं।
1960 के प्रारंभ में यांत्रिक टमाटर-हार्वेस्टर के विकास के बाद, कृषि विज्ञानियों ने टमाटर की यांत्रिक सम्भाल हेतु इसे अधिक संशोधित बनाने के लिए आनुवंशिक रूप से परिष्कृत किया।
अभी हाल ही में, आनुवंशिक अभियांत्रिकी का उपयोग दुनिया के विभिन्न भागों में किया जा रहा है ताकि बेहतर विशेषताओं से युक्त फसलों का निर्माण किया जा सके।
राउंडअप रेडी बीज में एक शाक प्रतिरोधी जीन होता है, जो पौधे में ग्लाइफोसेट के प्रति सहनशीलता के लिए इसके जीनोम में डाल दिया गया है।
राउंडअप एक व्यापारिक नाम है जो ग्लाइफोसेट आधारित उत्पाद को दिया गया है, जो कृत्रिम है और खर पतवार को नष्ट करने के लिए काम में लिया जाने वाला अचयनित शाक विनाशी है।
राउंडअप रेडी बीज किसान को ऐसी फसल देता है जिस पर खरपतवार नष्ट करने के लिए ग्लाइफोसेट का छिड़काव किया जा सकता है और प्रतिरोधी फसल को कोई नुकसान नहीं पहुंचता है।
शाक विनाशी-सहिष्णु फसलों का दुनिया भर के किसानों के द्वारा उपयोग किया जाता है।
आज अमेरिका में सोयाबीन का 92% भाग आनुवंशिक रूप से संशोधित शाक विनाशी-सहिष्णु पौधों के साथ उगाया जाता है।
शाक विनाशी-सहिष्णु फसलों के बढ़ते हुए उपयोग के साथ ग्लाइफोसेट आधारित शाक विनाशी छिड़काव के उपयोग में वृद्धि हुई है।
कुछ क्षेत्रों में ग्लाइफोसेट विरोधी खरपतवार विकसित हो गए हैं, जिसके कारण किसानों ने किसी अन्य शाक विनाशी का प्रयोग करना शुरू कर दिया है।
कुछ अध्ययन ग्लाइफोसेट के अधिक उपयोग को कुछ फसलों में लौह तत्व की कमी के साथ सम्बंधित करते हैं, जो आर्थिक क्षमता और स्वास्थ्य निहितार्थ, फसल उत्पादन और पोषण गुणवत्ता दोनों की दृष्टि से एक विचारणीय विषय है।
उत्पादकों के द्वारा प्रयुक्त की जाने वाली अन्य GMO फसलों में शामिल हैं कीट प्रतिरोधी फसलें, जिनमें मृदा जीवाणु बेसिलस थुरिन्गीन्सिस (Bt) से एक जीन होता है जो कीटों के लिए एक विशष्ट विष उत्पन्न करता है।
कीट प्रतिरोधी फसलें पौधों को कीटों से होने वाली क्षति से बचाती हैं।
इसी प्रकार की एक फसल है स्टारलिंक।
एक अन्य है बीटी कपास, जो अमेरिकी कपास का 63% भाग बनाती है।
कुछ मामलों में जंगली प्रजातियां प्रतिरोधी लक्षण का प्राथमिक स्रोत होती हैं।
कुछ टमाटर की फसलें जिन्होंने कम से कम उन्नीस रोगों के लिए प्रतिरोधी क्षमता प्राप्त कर ली है, ऐसा टमाटर की जंगली प्रजातियों के साथ संकरण के माध्यम से किया गया है।
वर्तमान में अंतर्राष्ट्रीय स्तर पर टर्मिनेटर बीज का बहुत अधिक विरोध किया जा रहा है, और इस पर विश्व स्तरीय रोक लगाये जाने के लिए निरंतर प्रयास किये जा रहे हैं।
एक और विवादास्पद मुद्दा है, उन कम्पनियों के लिए पेटेंट संरक्षण जो अनुवांशिक अभियांत्रिकी का उपयोग करते हुए नए प्रकार के बीज विकसित करती हैं।
चूंकि कंपनियों के पास अपने बीज का बौद्धिक स्वामित्व है, उनके पास अपने पेटेंट उत्पाद की शर्तें और नियम लागू करने का अधिकार है।
वर्तमान में दस बीज कम्पनियां, पूरी दुनिया की बीज की बिक्री के दो तिहाई से अधिक भाग का नियंत्रण करती हैं।
वंदना शिव का तर्क है कि ये कम्पनियां लाभ के लिए जीव का शोषण करने और जीवन के पेटेंट के द्वारा जैव पाइरेसी की दोषी हैं।
पेटेंट बीज का उपयोग करने वाले किसान अगली फसल के लिए बीज को बचा नहीं सकते हैं, जिससे उन्हें हर साल नए बीज खरीदने पड़ते हैं।
चूँकि विकसित और विकास शील दोनों प्रकार के देशों में बीज को बचाना कई किसानों के लिए एक पारंपरिक प्रथा है, GMO बीज किसानों को बीज बचाने की इस प्रथा को परिवर्तित करने और हर साल नए बीज खरीदने के लिए बाध्य करते हैं।
स्थानीय अनुकूलित बीज भी वर्तमान संकरित बीजों तथा GMOs की तरह ही सक्षम होते हैं।
स्थानीय रूप से अनुकूलित बीज, जो भूमि प्रजाति या फसल पारिस्थितिक-प्रकार भी कहलाते हैं, वे महत्वपूर्ण हैं क्योंकि समय के साथ वे जुताई क्षेत्र के विशेष सूक्ष्म वातावरण, मृदा, अन्य पर्यावरणी परिस्थितियों, क्षेत्र के डिजाइन और जातीय वरीयता के अनुकूलित हो जाते हैं।
एक बार बीज में जब ट्रांसजेनिक सामग्री शामिल हो जाती है, यह बीज को उस कम्पनी की शर्तों के अधीन बना देता है, जिसके पास ट्रांसजेनिक सामग्री का पेटेंट है।
मुद्दा यह भी है कि GMOs जंगली प्रजातियों के साथ पर-परागण कर लेते हैं और मूल आबादी की आनुवंशिकता को स्थायी रूप से बदल देते हैं।
ऐसे कई जंगली पौधों की पहचान की जा चुकी हैं जिनमें ट्रांसजेनिक जीन पाए गए हैं।
GMO जीन का सम्बंधित खर-पतवार प्रजाति में चला जाना भी एक चिंता का विषय है, ऐसा भी गैर ट्रांसजेनिक फसल के साथ पर परागण के द्वारा ही होता है।
चूंकि कई GMO फसलों को उनके बीज के लिए काटा जाता है, जैसे रेपसीड, परिवहन के दौरान और पुनरावर्ती खेतों में स्वयंसेवी पौधों के लिए बीज के स्पिलेज की समस्या होती है।
खाद्य रक्षा के मुद्दे भी संयोगवश खाद्य सुरक्षा और खाद्य लेबलिंग के मुद्दों से मेल खाते हैं।
वर्तमान में एक विश्व संधि “दी बायो सेफ्टी प्रोटोकोल” GMOs के व्यापार को नियंत्रित करती है।
वर्तमान में EU के लिए सभी GMO खाद्य पदार्थों को लेबल करना जरूरी है, जबकि US में GMO खाद्य पदार्थों की पारदर्शक लेबलिंग जरूरी नहीं है।
इसलिए GMO खाद्य पदार्थों से सम्बंधित जोखिम और सुरक्षा के मुद्दों पर कई प्रश्न है।
कुछ लोगों का मानना है की जनता को अपने लिए खाद्य पदार्थ चुनने का अधिकार होना चाहिए।
उसे ज्ञान होना चाहिए कि वह क्या खा रही है।
इसके लिए सभी GMO उत्पादों को लेबल किया जाना जरूरी है।
कृषि, कीटनाशकों, पोषकों के रिसाव, अतिरिक्त जल उपयोग और अन्य मिश्रित समस्याओं के द्वारा समाज पर कई बाहरी खर्चे अध्यारोपित करती है।
ब्रिटेन में 2000 में कृषि पर किये गए एक आकलन में पता चला कि 1996 के लिए कुल बाहरी लागत 2343 मिलियन ब्रिटिश पाउंड या 208 पाउंड प्रति हेक्टेयर थी।
संयुक्त राज्य में 2005 के एक विश्लेषण में निष्कर्ष निकाला गया कि फसल भूमि लगभग 5-16 बिलियन डॉलर ($30 से $96 प्रति हेक्टेयर) अध्यारोपित करती है, जबकि पशुधन उत्पादन 714 मिलियन डॉलर अध्यारोपित करता है।
दोनों अध्ययनों का निष्कर्ष यह है कि बाहरी लागत को कम करने के लिए अधिक कार्य किया जाना चाहिए।
इस विश्लेषण में उनकी सब्सिडी को शामिल नहीं किया गया लेकिन यह नोट किया गया कि सब्सिडी भी कृषि की लागत की दृष्टि से समाज पर प्रभाव डालती है।
दोनों ही पूरी तरह वित्तीय प्रभावों पर केंद्रित है।
2000 की समीक्षा में कीटनाशक के विषैले प्रभाव को भी शामिल किया गया लेकिन कीटनाशकों के अनुमानित दीर्घकालिक प्रभावों को शामिल नहीं किया गया और 2004 की समीक्षा में कीटनाशकों के कुल प्रभाव के 1992 के अनुमान पर भरोसा किया गया।
इस समस्या का विस्तृतीकरण करने वाले संयुक्त राष्ट्र के एक वरिष्ठ अधिकारी और संयुक्त राष्ट्र की एक रिपोर्ट के सह लेखक हेन्निंग स्टेनफेल्ड, ने कहा "आज की सबसे गंभीर पर्यावरणीय समस्याओं के लिए पशुधन सबसे मुख्य हैं।"
पशुधन उत्पादन कृषि के लिए उपयुक्त भूमि का 70% भाग घेरता है अथवा पूरे ग्रह की भूमि सतह का 30% भाग घेरता है।
यह हरित गृह गैसों के सबसे बड़े स्रोतों में से एक है।
दुनिया के कुल हरित गृह गैस उत्सर्जन के 18% के लिए जिम्मेदार है, यह CO2समकक्ष में मापा गया है।
यह 65% मानव से संबंधित नाइट्रस ऑक्साइड का (जिसकी ग्लोबल वार्मिंग की क्षमता CO2 से 296 गुना है) और कुल प्रेरित मीथेन के 37% का उत्पादन करता है।
यह 64% अमोनिया भी उत्पन्न करता है, जो अम्लीय वर्षा और पारिस्थितिक तंत्र के अम्लीकरण में योगदान देती है।
पशुधन विस्तार वनों की कटाई के पीछे एक मुख्य कारक है, अमेज़ॅन बेसिन में वन क्षेत्रों का 70% भाग चरागाहों में बदल चुका है और शेष को फीड फसलों के लिए काम में लिया जाता है।
वनों की कटाई और भूमि क्षरण के माध्यम से पशुधन भी जैव विविधता में कमी ला रहा है।
भूमि रूपांतरण, माल और सेवाओं की उपज के लिए सबसे महत्वपूर्ण तरीका है, जिसके द्वारा मानव पृथ्वी के परितंत्र को परिवर्तित करता है और इसे जैव विविधता की क्षति में मुख्य कारक माना जाता है।
मनुष्यों द्वारा रूपांतरित भूमि की मात्रा का अनुमान 39 से 50% तक लगाया गया है।
भूमि क्षरण, जो परितंत्र प्रणाली और उत्पादकता में दीर्घकालिक गिरावट है, अनुमान के अनुसार पूरी दुनिया में 24% भूमि पर हो रहा है, जिसमें फसली भूमि भी शामिल है।
क्षरण वनों की कटाई से हो सकता है, मरुस्थलीकरण से हो सकता है, मृदा अपरदन से हो सकता है, खनिज रिक्तीकरण से हो सकता है, या रासायनिक पतन (अम्लीकरण और लवणीकरण) से हो सकता है।
युट्रोफिकेशन, जलीय पारितंत्र में अतिरिक्त पोषक तत्वों के परिणामस्वरूप शैवाल का विकास और एनोक्सिया हो जाता है, जिसके कारण मछलियां मर जाती हैं, जैव विविधता की क्षति होती है, और पानी पीने व अन्य औद्योगिक उपयोग की दृष्टि से अयोग्य हो जाता है।
फसल भूमि में बहुत अधिक उर्वरक और खाद डालने, साथ ही उच्च मात्रा में पशुधन की उपस्थिति के कारण पोषकों (मुख्यतः नाइट्रोजन और फोस्फोरस) का कृषि भूमि से प्रवाह हो जाता है और लीचिंग की स्थिति आ जाती है।
ये पोषक तत्व प्रमुख गैर बिंदु प्रदूषक हैं जो जलीय परितंत्र के युट्रोफिकेशन में योगदान देते हैं।
विश्व स्वास्थ्य संगठन ने 1992 में अनुमान लगाया कि सालाना 3 मिलियन कीटनाशक विषिकरण होते हैं, जिनके कारण 220,000 मौतें होती हैं।
कीटों की आबादी में कीटनाशक प्रतिरोध के लिए कीटनाशक का चयन, एक स्थिति को जन्म देता है, जिसे 'कीटनाशक ट्रेडमिल' कहा जाता है, जिसमें कीटनाशक प्रतिरोध एक नए कीटनाशक के विकास की वारंटी देता है।
एक वैकल्पिक तर्क यह है कि 'वातावरण की रक्षा करने' और अकाल को रोकने का एक तरीका है कीटनाशकों का उपयोग करना और गहन उच्च उत्पादकता खेती।
सेंटर फॉर ग्लोबल फ़ूड इशूज वेबसाईट का एक शीर्षक: 'ग्रोइंग मोर पर एकर लीव्ज मोर लैंड फॉर नेचर'।
यद्यपि आलोचकों का तर्क है कि भोजन की आवश्यकता और पर्यावरण के बीच एक ट्रेडऑफ़ अपरिहार्य नहीं है [82] और यह भी कि कीटनाशक साधारण रूप से अच्छी एग्रोनोमिक प्रथाओं जैसे फसल पुनरावर्तन को प्रतिस्थापित करते हैं।
जलवायु परिवर्तन, कृषि को प्रभावित करने की क्षमता रखता है।
कृषि पर तापमान परिवर्तन और नमी क्षेत्रों में परिवर्तन का प्रभाव पड़ता है।
कृषि ग्लोबल वार्मिंग को कम भी कर सकती है और इस स्थिति को ओर बदतर भी बना सकती है।
वायुमंडल में CO2 में कुछ वृद्धि मृदा में कार्बनिक पदार्थों के अपघटन की वजह से भी होती है।
वायुमंडल में मुक्त होने वाली अधिकांश मेथेन, गीली मिट्टी जैसे धान के खेतों में, कार्बनिक पदार्थों के अपघटन से आती है।
इसके अलावा, गीली और अवायवीय मृदा विनाईट्रीकरण के द्वारा नाइट्रोजन भी मुक्त करती है, जिससे हरित गृह गैस नाइट्रिक ऑक्साइड मुक्त होती है।
मृदा का उपयोग वायुमंडल में से कुछ CO2 को अलग करने में किया जा सकता है।
आर्थिक विकास, जनसंख्या घनत्व और संस्कृति में अंतर का अर्थ है कि दुनिया भर के किसान बहुत अलग-अलग परिस्थितियों में काम करते हैं।
जब कीमतों में कमी आती है, बहुत अधिक सब्सिडी प्राप्त करने वाले संयुक्त राज्य के किसान पर अपने उत्पादन को कम करने का दबाव नहीं होता है।
एक दक्षिण अमेरिकी मेर्कोसुर कंट्री रेंचर एक बछड़े के लिए 120-200 अमेरिकी डॉलर बिक्री मूल्य की गणना कर सकता है (दोनों 2008 के आंकड़े)।
पहले वाली स्थिति में, भूमि की ऊंची लागत की क्षतिपूर्ति सार्वजनिक सब्सिडी के द्वारा की जाती है।
बाद वाली स्थिति में, सब्सिडी के अभाव की क्षतिपूर्ति भूमि की कम लागत और पैमाने के अर्थशास्त्र के साथ की जाती है।
चीन के गणवादी राज्य में, एक ग्रामीण घरेलु उत्पादक संपत्ति, खेती की भूमि का एक हेक्टेयर हो सकती है।
ब्राजील, पेराग्वे और अन्य देश जहां स्थानीय विधायिका ऐसी खरीद की अनुमति देती है, अंतरराष्ट्रीय निवेशक प्रति हेक्टेयर कुछ सौ अमेरिकी डॉलर की कीमत पर हजारों हेक्टेयर कच्ची भूमि या खेती की भूमि खरीदते हैं।
सन् 1940 के दशक के बाद से बड़े पैमाने पर पेट्रोकेमिकल व्युत्पन्न कीटनाशकों, उर्वरकों के उपयोग और मशीनीकरण के बढ़ने के कारण (तथाकथित हरित क्रांति) कृषि की उत्पादकता में नाटकीय ढंग से वृद्धि हुई है।
1950 और 1984 के बीच जैसे-जैसे हरित क्रांति ने पूरी दुनिया में कृषि को रूपांतरित किया, दुनिया का अनाज उत्पादन 250% तक बढ़ गया।
जिसने पिछले 50 सालों में दुनिया की आबादी को दोगुने से अधिक बढ़ने की अनुमति दी है।
हालांकि, आधुनिक तकनीकों का उपयोग करते हुए उगाये गए भोजन के लिए ऊर्जा की प्रत्येक इकाई को उत्पादन और डिलीवरी के लिए दस से अधिक उर्जा इकाइयों की जरूरत होती है।
यद्यपि यह आंकड़ा पेट्रोलियम आधारित कृषि के समर्थन का विरोधी है।
इस ऊर्जा इनपुट का अधिकांश भाग जीवाश्म ईंधन स्रोतों से आता है।
इस प्रक्रिया में ट्रैक्टर व खेतों में जुताई के लिए काम में लिए जाने वाले उपकरणों को ईंधन उपलब्ध कराने के लिए प्रति नागरिक प्रति वर्ष लगभग 400 गैलन तेल प्रयुक्त होता है।
यह देश की कुल उर्जा उपयोग का 17 प्रतिशत है।
तेल और प्राकृतिक गैस भी खेतों में प्रयुक्त किये जाने वाले उर्वरकों, कीटनाशकों और शाक विनाशियों के निर्माण ब्लॉक हैं।
पेट्रोलियम बाज़ार में पहुँचने से पहले भोजन से प्रसंस्करण की प्रक्रिया के लिए आवश्यक उर्जा भी उपलब्ध करता है।
नाश्ते के लिए 2 पौंड अनाज के बैग का उत्पादन करने में आधा गैलन गैसोलिन के तुल्य उर्जा खर्च होती है।
इसमें इस अनाज को बाजार तक पहुँचने के लिए आवश्यक उर्जा नहीं जोड़ी गयी है; प्रसंस्कृत खाद्य पदार्थ और फसलों के परिवहन में सबसे अधिक तेल खर्च होता है।
न्यूजीलैंड से कीवी, अर्जेन्टीना से अस्पेरेगस, ग्वाटेमाला से तरबूज और ब्रोकली, कैलिफोर्निया से कार्बनिक सलाद- ऐसे अधिकांश खाद्य पदार्थ उपभोक्ता की प्लेट पर पहुँचने के लिए औसतन 1500 मील की यात्रा करते हैं।
तेल की कमी इस खाद्य आपूर्ति को रोक सकती है।
इस जोखिम के बारे में उपभोक्ताओं की बढ़ती जागरूकता ऐसे कई कारकों में से एक है जो कार्बनिक खेती और अन्य स्थायी खेती की विधियों में रुचि को बढ़ावा दे रहे हैं।
आधुनिक कार्बनिक खेती की विधियों का उपयोग करने वाले कुछ किसानों नें पारंपरिक खेती की तुलना में अधिक उत्पादन किया है।
लेकिन इसमें जीवाश्म-ईंधन-गहन कृत्रिम उर्वरकों और कीटनाशकों का उपयोग नहीं किया गया है।
पेट्रोलियम आधारित तकनीक के द्वारा मोनोकल्चर कृषि तकनीक के दौरान खोये जा चुके पोषकों को पुनः मृदा में लाने के लिए कंडिशनिंग में समय लगेगा।
तेल पर निर्भरता और अमेरिका की खाद्य आपूर्ति के जोखिम ने एक जागरूक खपत आंदोलन शुरू किया है, जिसमें उपभोक्ता उन "खाद्य मीलों" की गणना करते हैं, जो एक खाद्य उत्पाद ने यात्रा के दौरान तय किये हैं।
स्थायी कृषि के लिए लेओपोल्ड केंद्र एक खाद्य मील को निम्नानुसार परिभाषित करता है “उगाये जाने वाले स्थान से उपभोक्ता या अंतिम उपयोगकर्ता द्वारा अंततः ख़रीदे जाने वाले स्थान तक भोजन की यात्रा।”
किसानों नें मक्के जैसी फसलों को इसलिए भी उगाना शुरू कर दिया है ताकि उनका इस्तेमाल भोजन की बजाय पीक तेल की कमी को पूरा करने में किया जा सके।
इससे हाल ही में गेहूं की कीमतों में 60% की वृद्धि हुई है, यह विकासशील देशों में गंभीर सामाजिक अशांति की सम्भावना को इंगित करता है।
ऐसी स्थितियां भोजन और ईंधन की कीमत में भावी वृद्धि की स्थिति में और भी बुरी हो जायेंगी।
ये कारक पहले से ही भूखमरी से पीड़ित आबादी को खाद्य सहायता भेजने वाले धर्मार्थ दाताओं की क्षमता को प्रभावित कर चुके हैं।
पीक तेल मुद्दों के कारण होने वाली श्रृंखला अभिक्रियाओं के एक उदाहरण में शामिल है, किसानों के द्वारा पीक तेल की समस्या को कम करने के लिए मक्के जैसी फसलें उगाने का प्रयास।
इसने पहले से ही खाद्य उत्पादन को कम कर दिया है।
यह भोजन बनाम ईंधन मुद्दा और भी बुरी स्थिति धारण कर लेगा जब इथेनॉल ईंधन की मांग बढ़ जायेगी।
भोजन और ईंधन की बढ़ती लागत ने पहले से ही भूखमरी से पीड़ित लोगों को खाद्य सहायता भेजने वाले कुछ धर्मार्थ दाताओं की क्षमता को सीमित कर दिया है।
कृषि क्षेत्र में एक अन्य प्रमुख पेट्रोलियम मुद्दा है; पेट्रोलियम आपूर्ति का प्रभाव उर्वरक उत्पादन पर पड़ेगा।
कृषि में जीवाश्म ईंधन का सबसे ज्यादा इनपुट है हाबर-बोश उर्वरक निर्माण प्रक्रिया के लिए एक हाइड्रोजन स्रोत के रूप में प्राकृत गैस का उपयोग।
प्राकृत गैस का इस्तेमाल इसलिए किया जाता है क्योंकि यह वर्तमान में उपलब्ध हाइड्रोजन का सबसे सस्ता स्रोत है।
जब तेल का उत्पादन बहुत कम हो जाता है, तब प्राकृत गैस को इसके विकल्प के रूप में इस्तेमाल किया जाता है।
यह या तो भोजन की कमी लायेगा या खाद्य कीमतों में नाटकीय ढंग से वृद्धि कर देगा।
कमी का एक असर यह हो सकता है कि कृषि पूरी तरह से कार्बनिक कृषि की और लौट जाये।
पीक तेल मुद्दों के प्रकाश में, कार्बनिक विधियां समकालीन प्रथाओं की तुलना में अधिक स्थायी होंगी क्योंकि उनमें पेट्रोलियम आधारित कीटनाशकों, शाक विनाशियों, या उर्वरकों का उपयोग नहीं किया जाता है।
आधुनिक कार्बनिक खेती की विधियों का उपयोग करने वाले कुछ किसानों ने पारंपरिक विधियों की तुलना में अधिक उत्पादन की रिपोर्ट दी है।
हालांकि कार्बनिक खेती अधिक श्रम प्रधान हो सकती है और इसमें कार्य क्षेत्र पर शहरी से ग्रामीण क्षेत्रों की ओर स्थानान्तरण का दबाव हो सकता है।
ऐसी सलाह दी गयी है कि ग्रामीण समुदाय बायोचर ओर सिनफ्यूल प्रक्रियाओं से ईंधन प्राप्त कर सकते हैं।
जिसमें सामान्य भोजन बनाम ईंधन डाटाबेस के बजाय ईंधन और खाद्य और चारकोल उर्वरक उपलब्ध कराने के लिए कृषि के व्यर्थ पदार्थों का उपयोग किया जाता है।
जब सिन्फ्युल का साईट पर उपयोग किया जायेगा, प्रक्रिया अधिक प्रभावी हो जायेगीअ और इससे कार्बनिक-कृषि संगलन के लिए पर्याप्त ईंधन उपलब्ध होगी।
ऐसी सलाह दी गयी है कि ऐसे ट्रांसजेनिक पोधों का विकास किया जा सकता है जो पारंपरिक फसलों की तुलना में कम जीवाश्म ईंधन का उपयोग करते हुए उत्पादन में वृद्धि करेंगे और इसे बनाये रखेंगे।
इन कार्यक्रमों की सफलता की संभावना पर अर्थशास्त्रियों और पारिस्थितिक विज्ञानियों ने सवाल उठायें हैं, ये सवाल अस्थायी GMO प्रथाओं जैसे टर्मिनेटर बीज के मुद्दों को लेकर उठाये गए हैं।
एक जनवरी 2008 की रिपोर्ट से पता चलता है कि GMO प्रथाएं "पर्यावरणी, सामाजिक और आर्थिक लाभ देने में असफल हैं।"
GMO फसलों के उपयोग के स्थायित्व पर कुछ अनुसंधान किये गए हैं, मोनसेंटो के द्वारा कम से कम एक हाइप्ड और प्रभावी बहु वर्षी प्रयास असफल रहता है, हालांकि सामान्य अवधि के दौरान पारंपरिक प्रजनन प्रथाओं ने सामान्न्य फसलों की एक अधिक स्थायी किस्म उपलब्ध करायी है।
इसके अतिरिक्त, अफ्रीका में सब्सिसटेंस के जैव प्रोद्योगिकी उद्योग के द्वारा किये गए एक सर्वेक्षण में खोजा गया कि कौन सा GMO अनुसंधान सबसे स्थायी कृषि के लिए लाभकारी होगा, और गैर ट्रांसजेनिक मुद्दों की पहचान करेगा।
बहरहाल, अफ्रीका में कुछ सरकारों ने नई ट्रांसजेनिक प्रौद्योगिकियों की स्थिरता में सुधार करने के लिए आवश्यक घटक के रूप निवेश को जारी रखा है।
कृषि सबसे खतरनाक उद्योगों में से एक है।
किसानों को ऐसी चोटों का खतरा होता है, जो उनके लिए घातक भी हो सकती हैं, या घातक नहीं हो सकती है।
उन्हें काम से सम्बधित फेफडों की बीमारियां, शोर से होने वाला बहरापन, त्वचा रोग, और रसायनों के उपयोग और लम्बे समय तक धूप में रहने के कारण कैंसर हो सकता है।
कृषि उन गिने चुने उद्योगों में से है जिनमें परिवार को भी चोट, बीमारी या मृत्यु का खतरा बना रहता है।
एक औसत वर्ष में, अमेरिका में 516 श्रमिकों की मृत्यु खेती का कार्य करने के दौरान होती है।
इन मौतों में से 101 ट्रैक्टर पलटने के कारण होती हैं।
प्रति दिन लगभग 243 कृषि मजदूर कार्य-समय-चोट-क्षति को झेलते हैं,और इनमें से लगभग 5% स्थायी रूप से विकलांग हो जाते हैं।
कृषि युवा श्रमिकों के लिए सबसे खतरनाक उद्योग है, अमेरिका में 1992 और 2000 के बीच कार्य से सम्बंधित होने वाली मौतों में से 42% युवा श्रमिकों की थीं।
अन्य उद्योगों के विपरीत कृषि में युवा पीड़ितों के आधे लोगों की उम्र 15 वर्ष से कम थी।
15-17 आयु वर्ग के युवा कृषि श्रमिकों के लिए, घातक चोट का खतरा अन्य कार्य स्थानों की तुलना में चार गुना होता है।
कृषि कार्य के दौरान युवा श्रमिकों को खतरों में काम करना होता है, जैसे मशीनरी पर काम करना, सीमित स्थानों में काम करना, तीखे ढलान पर काम करना, और पशुओं के आस पास काम करना।
खेतों में रहने वाले युवाओं के अलावा, 2004 में, अतिरिक्त 337,000 बच्चों और किशोरों को अमेरिका के खेतों में नौकरी पर रखा गया।
2004 में, एक अनुमान के अनुसार 27,600 बच्चे और किशोर खेतों में घायल हो गए; इनमें से 8,100 खेती के कार्य के कारण ही घायल हुए थे।
प्रसार शिक्षा निदेशालय के तत्वाधान में ‘कृषि कुंभ’ के नाम से विख्यात 90वाँ अखिल भारतीय किसान मेला एवं कृषि उद्योग प्रदर्शनी का भव्य आयोजन अक्टूबर 12-15, 2011 को विश्वविद्यालय परिसर में किया गया।
डा० मेहता ने कहा कि पन्तनगर विश्वविद्यालय सदैव अपने उन्नतशील बीजों के लिए प्रसिद्द है।
उन्नतशील बीज उत्पादन में पन्तनगर विश्वविद्यालय की देश में अग्रणी भूमिका रही है।
राज्य के पर्वतीय क्षेत्रों हेतु कृषि अनुसंधान एवं नवीनतम तकनीकों के हस्तानान्तरण के क्षेत्र में और ध्यान देने की आवश्यकता है।
डा० विष्ट ने कहा कि देश के इस प्रथम कृषि विश्वविद्यालय ने विभिन्न फसलों, सब्जियों, फलों एवं फूलों की दो सौ चालीस से अधिक प्रजातियों को विकसित करके कृषि उत्पादन वृद्धि में महत्वपूर्ण भूमिका निभाई है।
पन्तनगर विश्वविद्यालय तथा उत्तराखण्ड बीज एवं तराई विकास निगम के संयुक्त प्रयासों से बीज उत्पादन में सराहनीय प्रगति हुई है।
इस प्रकार उत्तराखण्ड को ‘बीज राज्य’ विकसित करने का प्रयत्न किया जा रहा है।
विश्वविद्यालय ने उन्नत प्रजातियों के विकास तक ही अपना दायित्व सीमित नहीं रखा है अपितु इन प्रजातियों का आवश्यक मात्रा में बीज उत्पादन करके कृषकों तक पहुँचाने में भी सराहनीय भूमिका निभाई है।
पन्तनगर बीज अपनी गुणवत्ता के कारण पूरे देश तथा पड़ोसी देशों में भी लोकप्रिय है।
इस अवसर पर उत्तराखण्ड राज्य के 11 जनपदों में स्थित विश्वविद्यालय के कृषि विज्ञान केन्द्रों द्वारा चयनित 11 प्रगतिशील कृषकों को खेती में अभिनव प्रयोग करने एवं उल्लेखनीय सफलता प्राप्त करने के लिए अतिथियों द्वारा प्रतीक चिन्ह एवं प्रमाण- पत्र देकर सम्मानित किया गया।
मेले में विश्वविद्यालय के विभिन्न महाविद्यालयों के साथ-साथ राष्ट्रीय-अन्तर्राष्ट्रीय स्तर की फर्मों ने स्टॉल लगाकर कृषि से सम्बन्धित उत्पादों एवं तकनीकों का प्रदर्शन किया।
वैज्ञानिकों द्वारा प्रत्येक दिवस अपरान्ह विशेष व्याख्यानमाला तथा कृषकों की समस्याओ का सीधे निराकरण हेतु कृषक गोष्ठी का आयोजन किया गया।
कृषकों के मनोरंजन हेतु प्रत्येक दिवस सायंकाल सांस्कृतिक कार्यक्रम का भी आयोजन किया गया।
मेले के दौरान किसानों की विशेष रुचि विश्वविद्यालय की शोध इकाईयों द्वारा उत्पादित गुणवत्तायुक्त बीजों के क्रय करने में रही।
मेले में कुल 10,000 पंजीकृत एवं 5,000 गैर पंजीकृत कृषकों सहित लगभग 45,000 आगन्तुकों ने भ्रमण किया।
इस मेले में राज्य प्रजातियां तथा जौ की नई प्रजाति यू०पी०बी०-1008 का लोकार्पण किया गया।
इस किसान मेले में उत्तराखण्ड के साथ- साथ देश के विभिन्न राज्यों बिहार,झारखंड,महाराष्ट्र, राजस्थान, मध्यप्रदेश,हरियाणा एवं उत्तर प्रदेश से भी कृषक प्रतिभाग किए।
अखिल भारतीय किसान मेला एवं कृषि उद्योग प्रदर्शनी के समापन अवसर पर मुख्य अतिथि मा० कृषि मंत्री उत्तराखण्ड सरकार श्री त्रिवेन्द्र सिंह रावत तथा कुलपति पन्तनगर विश्वविद्यालय डा० बी०एस० बिष्ट द्वारा मेले में प्रतिभाग किये गये फर्मों के प्रतिनिधियों को सम्मानित किया गया।
कृषि उद्योग प्रदर्शनी में सर्वोत्तम स्टॉल का पुरस्कार मैसर्स एक्शन कंस्ट्रक्शन इक्विपमेन्ट लिमिटेड, फरीदाबाद को तथा सर्वोत्तम प्रदर्शन का पुरस्कार स्टेट बैंक ऑफ इण्डिया, पंतनगर को प्रदान किया गया।
पूर्व कुलपति नरेन्द्र देव कृषि एवं प्रौद्योगिक विश्वविद्यालय, फैजाबाद के डा० कीर्ति सिंह की अध्य्क्षता में पंचवर्षीय समीक्षा बैठक आयोजित की गयी।
इसमें 46 कृषि विज्ञान केन्द्रों के कार्यक्रम समन्वयकों ने प्रतिभा किया।
इस कार्यक्रम में सहभागी कृषि विज्ञान केन्द्रों की पिछले पांच वर्षों के कार्यों की समीक्षा के साथ-साथ अप्रैल से सितम्बर, 2012 तक की कार्ययोजना पर विस्तृत चर्चा की गई।
हार्टीकल्चर टैक्नालोजी मिशन के अर्न्तगत अधिक उत्पादन देने वाली संकर किस्मों के प्रदर्शनों का आयोजन किसान प्रक्षेत्रों पर किया गया है, जिससे किसानों को अन्य प्रजातियों की तुलना में लाभकारी मूल्य प्राप्त हो रहे है।
इन्हीं बिन्दुओं को दृष्टिगत रखते हुए केन्द्र में शीतकालीन सब्जियों विशेषकर फूलगोभी, बंदगोभी, बैंगन, मिर्च एवं टमाटार के 8,32,000 पौधे उद्यान विभाग को अक्टूबर, 2011 में आपूर्ति किये गये हैं।
आपूर्ति की गयी सब्जियों में फूलगोभी की नन-2801,बंदगोभी की वरूण, बैंगन की छाया, मिर्च की इंदु, टमाटर की हिमसोना और शहंशाह किस्में है जिससे केन्द्र को रू० 4.16 लाख की आय प्राप्त हुई है।
देहरादून में उगायी जाने वाली सब्जियों में प्याज की खेती व्यावसायिक रूप से की जाती है।
प्याज के अर्न्तगत बढ़ते क्षेत्रफल एवं प्याज की पौधे की बढ़ती मांग को ध्यान में रखते हुए केन्द्र द्वारा नेशनल हार्टीकल्चरल एवं डवलपमेंट फाउण्डेशन, नासिक, महाराष्ट्र से प्याज की एग्री फाउण्ड लाइट रेड प्रजाति का 20 कि०ग्रा० बीज क्रय कर केन्द्र पर स्थापित पालीटनल में पौधशाला तैयार की गयी।
जिसे किसानों को रू० 50.00 प्रति कि०ग्रा० की दर से विक्रय किया जा रहा है, जिससे लगभग रू० 1.00 लाख की आय प्राप्त होगी।
इस प्याज की विशेषता यह है कि इसकी भंडारण क्षमता अन्य प्रजातियों की तुलना में बहुत अधिक है अर्थात् मई माह में खुदाई के पश्चात उसे जनवरी- फरवरी तक इसका भण्डारण किया जा सकता है।
भण्डारण के समय, विशेषकर बरसात के महीने में इस प्याज में सड़न पैदा नहीं होती है तथा सितम्बर-अकटूबर माह में प्याज से हरे रंग के कल्ले नहीं निकलते हैं, जबकि अन्य प्रजातियों में ये समस्या बहुत अधिक है।
इसकी उत्पादकत क्षमता लगभग 350-375 कुन्तल प्रति हैक्टेयर तक देहरादून में प्राप्त की गयी है।
ग्रामीण क्षेत्रों में कुपोषण की बढ़ती समस्या को देखते हुए केन्द्र के गृ वैज्ञानिक द्वारा महिलाओं को सोयाबीन के फायदे व इसके इस्तेमाल के तरीके बतायें गये।
सोयाबीन में दलहनों के मुकाबले दो गुना अधिक प्रोटीन, 18 प्रतिशत कोलेस्ट्राल मुक्त तेल, विटामिन व खनिज तत्व होते हैं।
सोयायुक्त खाद्य पदार्थ बनाकर घरेलू उपयोग में लाने के लिए प्रोत्साहित करने हेतु अग्रिम पंक्ति प्रदर्शन के अंर्तगत ग्राम अम्बाड़ी में महिलाओं को मूल्य वर्धित उत्पाद बनाना सिखाया गया।
उक्त प्रशिक्षण में मुख्य कृषि अधिकारी, देहरादून,सहायक कृषि अधिकारी, कालसी के साथ-साथ केन्द्र के वैज्ञानिकों द्वारा प्रतिभाग किया गया।
आतमा परियोजना, देहरादून के वित्तीय सहायता से केन्द्र द्वारा जनपद के 15 कृषकों को चयनित कर कृषक प्रक्षेत्र पर 15 कुक्कुट इकाई की स्थापना की गयी।
साथ ही केन्द्र पर कैरी देवेन्द्रा प्रजाति के कुक्कुटों की प्रदर्शन इकाई भी स्थापित की गयी है एवं कृषकों को तकनीकी प्रशिक्षण के माध्यम से लाभान्वित किया जा रहा है।
कृषक प्रक्षेत्रों पर दिसम्बर 3, 2011 को वितरित कुक्कुट चूजों की शारीरिक भार के परिणाम को देखकर जनपद के अन्य कृषक प्रोत्साहित होकर कुक्कुट पालन पर जोर दे रहे हैं।
केन्द्र पर एक दिवसीय किसान मेला एवं गोष्ठी का आयोजन दिसम्बर 14, 2011 को किया गया।
मेले का उद्घाटन मुख्य कृषि अधिकारी श्री ए.के.उपाध्याय द्वारा निदेशक प्रसार शिक्षा, डा. वाई.पी.एस. डबास की अध्यक्षता में किया गया।
जनपद के विभिन्न विभागों द्वारा कृषकों तक अपनी तकनीकी को पहुचांने के लिए स्टाल लगाये गये।
भारतीय तिब्बत सीमा सुरक्षा बल, लोहाघाट द्वारा चिकित्सा शिविर लगाया गया जिसमें क्षेत्र के कृषकों को निशुल्क चिकित्सा सुविधा उपलब्ध करायी गयी।
इस अवसर पर जनपद चम्पावत के 220 कृषको ने प्रतिभाग किया।
ग्राम फोर्ती में गृह विज्ञान विषय के अन्तर्गत दो दिवसीय प्रशिक्षण का आयोजन किया गया।
जिसमें कार्यक्रम सहायिका कुमारी गायत्री देवी ने स्थानीय कृषक महिलाओं को नीबू वर्गीय माल्टा, संतरा इत्यादि की तकनीकी विधि से स्क्वैश बनाने की जानकारी दी।
जनपद में मधुमक्खी पालन को बढ़ावा देने के लिए केन्द्र द्वारा क्षेत्र के बेरोजगार नवयुवकों हेतु पाँच दिवसीय प्रशिक्षण का आयोजन किया गया जिसमें 20 नवयुवकों ने भाग किया।
इस प्रशिक्षण में डा. एम.पी. सिंह ने मधुमक्खी पालन द्वारा होने वाले लाभ जैसे विभिन्न फसलों में परागण, शहद के अतिरिक्त मोम इत्यादि के उपयोग की विस्तृत जानकारी दी।
क्षेत्रीय वनस्पतियां जिनसे अधिक मात्रा में शहद उत्पादन हो सकता है, की भी जानकारी दी गयी।
ग्राम चांचड़ी में कृषि प्रसार एवं संचार के अन्तर्गत महिला स्वयं सहायता समूह में क्षमता विकास विषय पर दो दिवसीय प्रशिक्षण का आयोजन किया गया जिसमें 20 कृषक महिलाओं ने प्रतिभाग किया।
इस प्रशिक्षण में महिला स्वयं सहायता समूह के गठन एवं आवश्यकतानुसार बचत करने एवं बचत की गयी धनराशि के उपयोग की विस्तृत जानकारी से होने वाले लाभ से अवगत कराया गया।
विगत त्रैमास में केन्द्र परिसर में तकनीकी सप्ताह का आयोजन किया गया जिसमें 18 ग्रामों से आये 98 कृषकों एवं 87 कृषक महिलाओं ने प्रतिभाग किया।
प्रतिभागियों को निःशुल्क धनिया एवं मेथी के बीज वितरित किये गये, साथ ही साथ सब्जी मटर की उन्नत खेती, रबी फसलों की उन्नत सस्य क्रियाओं एवं पोषक तत्व प्रबन्धन के साथ-साथ विभिन्न विषयों पर सम्बन्धित वैज्ञानिकों द्वारा जानकारी उपलब्ध करायी गयी।
केन्द्र द्वारा जनपद के विभिन्न ग्रामों में 19 एक दिवसीय प्रशिक्षण कार्यक्रमों का आयोजन किया जिसमें 396 कृषक एवं कृषक महिलाओं ने प्रतिभाग किया।
इसके अतिरिक्त प्रक्षेत्र पर आये कृषकों के समूहो को केन्द्र के वैज्ञानिकों द्वारा खेती में लागत कम करके अधिक लाभ प्राप्त करने पर जोर दिया गया।
वैज्ञानिकों द्वारा रबी फसलों की उन्नत खेती का साहित्य 450 कृषकों को गोष्ठी एवं प्रशिक्षण के दौरान वितरित किया गया।
भरसार परिसर में किसान मेले का आयोजन दिसम्बर 25, 2011 को किया गया जिसमें रेखीय विभागों के अधिकारियों ने राग्य एवं केन्द्र सरकार द्वारा संचालित योजनाओं की जानकारी कृषकों को उपलब्ध करायी।
मेले में वैज्ञानिकों द्वारा किसान गोष्ठी का भी आयोजन किया गया जिसमें खेती की वैज्ञानिक एवं तकनीकी जानकारी से कृषकों को लाभान्वित किया गया।
केन्द्र के चयनित ग्रामों में उद्यान महाविद्यालय, भरसार के वैज्ञानिकों द्वारा मधुमक्खी पालन, शीतोष्ण फलों की फल पौधशाला का प्रबन्ध, संरक्षित खेती एवं सूक्ष्म सिंचाई की विधियों पर प्रशिक्षण कार्यक्रम आयोजित कराये गये।
केन्द्र के गैना परिसर में जनपद स्तरीय एक दिवसीय किसान मेला एवं कृषक गोष्ठी का आयोजन नवम्बर 11, 2011 को किया गया जिसमें लगभग 235 कृषकों ने प्रतिभाग किया।
किसान मेले का उद्घाटन पिथौरागढ़ के प्रगतिशील कृषक श्री डी०एन० उप्रेती ने किया।
केन्द्र की प्रभारी अधिकारी डा० निर्मला भट्ट ने केन्द्र की गतिविधियों एवं उद्देश्यों के बारे में बताया।
मुख्य कृषि अधिकारी ने कृषि विभाग द्वारा चलायी जा रही योजनाओं की जानकारी दी।
पशु चिकित्सा अधिकारी डा० मनोज जोशी द्वारा विभाग की विभिन्न योजनाओं के संबंध में जैसे पशुओं में टीकाकरण, नैसर्गिक अभिजनन, कृत्रिम गर्भाधान, दुग्ध उत्पादकता बढ़ाने के लिए चारा विकास कार्यक्रम आदि की जानकारी दी।
कृषक गोष्ठी में किसानों की खेती तथा पशुपालन से संबंधित समस्याओं का केन्द्र के वैज्ञानिकों द्वारा समाधान किया गया।
विगत त्रैमास में केन्द्र के सूचना एवं प्रक्षेत्र के 4 भ्रमण हुये जिसमें 198 कृषक लाभान्वित हुए।
भ्रमणकारियों ने विश्वविद्यालय द्वारा विकसित कृषिगत नई तकनीकों की जानकारी प्राप्त की।
कृषि विज्ञान केन्द्र, रानीचौरी द्वारा विभिन्न सब्जियों के 22000 पौधे 152 कृषकों को वितरित किये गये।
उक्त कार्यक्रम के अवसर पर मा० कृषि मंत्री उत्तराखण्ड सरकार श्री त्रिवेन्द्र सिंह रावत द्वारा नवीनतम कृषक भवन का शिलान्यास किया गया।
केन्द्र पर चमोली के 50, उत्तरकाशी के 12 एवं टिहरी जनपद के 52 कृषकों ने प्रशिक्षण एवं भ्रमण किया।
उत्तरकाशी एवं चमोली के कृषकों ने इस भ्रमण कार्यक्रम को अति महत्वपूर्ण एवं लाभकारी बताया।
कृषि विभाग उत्तराखण्ड द्वारा विगत् वर्षों की भाँति राज्य में कृषक महोत्सव, रबी-2011 का आयोजन अक्टूबर 14-23, 20111 तक किया गया।
उद्घाटन के प्रथम दिवस ऊधमसिंह नगर जनपद के मुख्यालय रूद्रपुर स्थित विकास भवन से विश्वविद्यालय के कुलपति डा० बी०एस० बिष्ट द्वारा हरी झण्डी दिखाकर तीन रथों को गन्तव्य स्थल के लिए रवाना किया गया।
इस कृषक महोत्सव में राज्य के समस्त जनपदों में विश्वविद्यालय एवं विश्वविद्यालय के अन्तर्गत कार्यरत राज्य के 11 कृषि विज्ञान केन्द्रों तथा बाह्य शोध केन्द्रों के लगभग 98 वैज्ञानिकों द्वारा प्रतिभाग किया गया।
वैज्ञानिकों द्वारा कृषकों की कृषि सम्बन्धी समस्याओं का तकनीकी समाधान कराया गया।
कार्यक्रम में कृषि वैज्ञानिकों द्वारा कृषि, जल संग्रहण, तालाब निर्माण, मृदाक्षरण नियन्त्रण, पशुओं के पालन- पोषण एवं प्रबंधन, फसल उत्पादन की नवीन तकनीकों से सम्बधित जानकारी आयोजन स्थल पर किसानों को दी गई।
पन्तनगर विश्वविद्यालय के स्टॉल को उक्त मेले के प्रदर्शन में द्वितीय पुरस्कार प्राप्त हुआ।
उक्त प्रदर्शन में सह निदेशक प्रसार डा० आर०पी० सिंह ने विश्वविद्यालय का स्टॉल लगाकर प्रतिनिधित्व किया।
विश्वविद्यालय के अन्तर्गत कार्यरत राज्य के 11 कृषि विज्ञान केन्द्रों के कार्यक्रम समन्वयक/प्रभारी अधिकारियों द्वारा इस कार्यशाला में प्रतिभाग किया।
विश्वविद्यालय के प्रकाशन पर दी जा रही 40 प्रतिशत की विशेष छूट का भी किसानों ने विशेष रूप से लाभ उठाया।
इसके अलावा विभिन्न राष्ट्रीयकृत बैंकों एवं बीमा कम्पनियों के स्टॉलों द्वारा कृषकों हेतु ऋण एवं अन्य उपयोगी योजनाओं के बारे में जानकारी दी गई।
मेले के तीसरे दिन पशुचिकित्सा एवं पशुपालन विज्ञान महाविद्यालय के प्रांगण में पशु प्रदर्शनी का आयोजन किया गया।
समापन व पुरस्कार वितरण समारोह के विशिष्ट अतिथि मेडिकल कॉलेज, हल्द्वानी के प्राचार्य डा० एन० एस० ज्याला ने अपने सम्बोधन में कहा कि कृषि हमारे लिए अत्यधिक महत्वपूर्ण हैं।
क्योंकि एक बड़ी जनसंख्या के लिए खाद्यान्न उत्पादन कर आत्मनिर्भर बने रहना बहुत बड़ी चुनौती है।
मेले को वैज्ञानिकों, किसानों व कृषि उद्योग प्रतिनिधियों का मंच बताते हुए इसे कृषि विकास हेतु उपयोगी बताया।
उन्होंने कहा कि यह विश्वविद्यालय अपने स्थापना काल से ही देश की वांछित खाद्यान्नों की आपूर्ति में अनुकरणीय योगदान देता रहा है।
यहां से शिक्षित श्री इस्लाम सिद्दीकी जैसे छात्र देश-विदेश में अपनी पहचान बनाने के साथ ही विश्वविद्यालय को गरिमा प्रदान कर रहे हैं।
किसान मेले में कृषकों, कृषक महिलाओं सहित लगभग 10,000 आगन्तुकों ने पंजीकरण कर प्रतिभाग किया।
गोविन्द बल्लभ पंत कृषि एवं प्रौद्योगिक विश्वविद्यालय, पंतनगर को कृषि शिक्षा में किये गये उत्कृष्ट योगदान के लिए महेन्द्रा समृद्धि इंडिया एग्री एवार्ड 2012 से सम्मानित किया गया।
किसान गोष्ठी के दौरान कृषकों ने अपनी समस्याओं से सम्बन्धित विषयों पर जानकारी प्राप्त की।
किसान मेले के अवसर पर कृषि, बागवानी एवं अन्य गतिविधियों में विशेष रूप से उल्लेखनीय कार्य कर रहे कृषको को सम्मानित किया गया।
केन्द्र के प्रभारी अधिकारी डा०एस०एस० सिंह, मुख्य कृषि अधिकारी एवं बैंक प्रबन्धक ने कृषकों को प्रोत्साहित करते हुए नवीनतम तकनीकों को अपनाने हेतु जोर दिया।
केन्द्र द्वारा उत्तराखण्ड की ‘एपन’ कला को विभिन्न ब्लाक बनाकर विकसित किया गया।
केन्द्र द्वारा ब्लॉक प्रिन्टिंग तकनीक पर विभिन्न प्रशिक्षण आयोजित किये गये।
प्रशिक्षण उपरान्त वस्त्रों के मूल्य वर्धन हेतु इन डिजाइनों को टेबल मैट, चादर तथा सलवार कुर्तों में प्रयोग किया गया।
इस तरह कृषि विज्ञान केन्द्र द्वारा उत्तराखण्ड के डिजाइनों (एपन कला) को संग्रहित करके कपड़ों के मूल्य वर्धन में प्रयोग किया गया।
वर्तमान में इन डिजाइनों द्वारा मूल्यवर्धित उत्पाद राज्य स्तर पर आयोजित होने वाली प्रदर्शनियों में स्वयं सेवी संस्था “सेवा” के सहयोग से विभिन्न स्थानों पर बेचे जा रहे हैं।
केन्द्र द्वारा विगत त्रैमास में केन्द्र पर 04 प्रशिक्षण कार्यक्रमों का आयोजन किया गया।
प्रसार कार्यकर्ताओं को कृषि क्षेत्र की नवीनतम तकनीकों से अवगत कराने के उद्देश्य से ‘वर्षा जल संग्रहण की नवीनतम तकनीकें’ विषय पर दो दिवसीय प्रशिक्षण कार्यक्रम आयोजित किया गया।
इस प्रशिक्षण में जनपद में कार्यरत गैर सरकारी संगठनों के 18 प्रसार कार्यकर्ताओं ने सक्रिय भागीदारी की।
केन्द्र के वैज्ञानिकों द्वारा 386 कृषकों के प्रक्षेत्र पर भ्रमण किया व उन्हें उचित तकनीकें अपनाने की सलाह दी गई।
उक्त अवधि में 162 कृषकों द्वारा केन्द्र पर भ्रमण व प्रशिक्षण के दौरान सब्जी, पुष्प पौध का क्रय किया गया तथा अन्य जानकारी प्राप्त की गयी।
केन्द्र द्वारा विगत त्रैमास में विभिन्न विषयों पर केन्द्र एवं केन्द्र के बाहर 24 प्रशिक्षण कार्यक्रमों का आयोजन किया गया।
जिसमें कुल 450 कृषक पुरुष एवं महिलाओं द्वारा प्रतिभाग किया गया।
केन्द्र पर स्वचालित मौसम विज्ञान यन्त्र मार्च 29, 2012 को परिसर में स्थापित किया गया।
प्रक्षेत्र परिक्षण के अन्तर्गत ग्राम-गैना, डूगरी व ऐंचोली के 10 किसानो को मुर्गी पालन हेतु भारतीय पक्षी अनुसंधान से कैरी- देवेन्द्रा, कैरी-हितकारी, कैरी-उपकारी तथा कैरी-श्यामा मुर्गी की प्रजातियां प्राप्त कर वितरित की गयी।
इसके अतिरिक्त मुर्गी की प्रजातियों की बढ़वार के आकड़े लिये जा रहे हैं।
तीन महीने में सबसे अच्छी बढ़वार कैरी-देवेन्द्रा प्रजाति की देखी गयी।
प्रशिक्षण कार्यक्रम के समापन समारोह में उपस्थित सशस्त्र सीमा बल, पीलीभीत के उपमहानिरीक्षक श्री श्रवण कुमार ने अपने सम्बोधन में कहा कि पन्तनगर विश्वविद्यालय एक ऐसा मंच है जहां के कुशल वैज्ञानिकों के ज्ञान को लेकर किसान बंजर जमीन से भी उत्पादन ले सकता है।
उन्होंने कहा कि सशस्त्र सीमा बल का मुख्य कार्य देश की सुरक्षा के साथ-साथ सीमावर्ती जनपदों के कृषकों व जनसमुदायों की सामाजिक- आर्थिक उन्नति करना भी है।
सीमा पर किसान खेती कर रहे हैं लेकिन वह नहीं जानते कि किस समय, किस जगह क्या बोना है?
फसल को विभिन्न बीमारियों से कैसे बचाना है?
नई तकनीकी ज्ञान व उचित प्रशिक्षण के अभाव में किसानों की मेहनत व्यर्थ जा रही है।
श्री कुमार ने प्रशिक्षण में आए सभी प्रशिक्षणार्थियों से अह्वान् किया।
प्रशिक्षण में प्राप्त ज्ञान को स्वयं तो प्रयुक्त करें, साथ ही क्षेत्र के अन्य किसानों के बीच भी विस्तारित करते हुए उनका प्रोत्साहन करके मार्गदर्शन करें।
ऐसे में यदि किसान कृषि के साथ-साथ अन्य सहायक लाभकारी उद्यम जैसे- मुर्गी पालन, मछली पालन, मधुमक्खी पालन, डेयरी, फल एवं सब्जियों का परिरक्षण, मशरूम उत्पादन आदि अपनाएं तो वह निश्चित ही अधिक लाभ प्राप्त कर सकते हैं।
लेकिन इन सहायक उद्यमों को भलीभांति क्रियान्वित करने हेतु उचित प्रशिक्षण, नई तकनीकियों तथा सही ज्ञान के समावेश की आवश्यकता है।
समापन समारोह के दौरान प्रतिभागी कृषकों द्वारा भी अपने विचार व्यक्त करते हुए इस प्रशिक्षण को अत्यन्त लाभकारी बताया गया।
‘कृषि विविधीकरण’ विषयक द्वितीय छः दिवसीय प्रशिक्षण का आयोजन फरवरी 21-26, 2012 को किया गया।
आज के परिपेक्ष्य को देखते हुए यह भी जरूरी हो गया है कि किसान मेहनत करके अच्छी फसल तो उगा लेता है लेकिन उसके उचित भण्डारण व विपणन के अभाव में वह फसल बेकार हो जाती है व किसान को बहुत नुकसान होता है।
अतः इस प्रशिक्षण के दौरान मूल्यवर्धन और विपणन जैसे विषयों पर भी गहराई से प्रकाश डाला गया।
प्रशिक्षण कार्यक्रम के दौरान प्रशिक्षणार्थियों को आदर्श पुष्प विज्ञान केन्द्र का भ्रमण कराया गया एवं व्यावहारिक प्रशिक्षण दिया गया।
इस प्रशिक्षण कार्यक्रम में 22 प्रशिक्षणार्थियों ने प्रतिभाग किया।
विश्वविद्यालय द्वारा हरित क्रान्ति का सन्देश देश भर में फैलाने के बाद पर्वतीय क्षेत्र के गांवों में पहुंचाने के लिए विश्वविद्यालय के वैज्ञानिकों को योगदान देना होगा।
विश्वविद्यालय के पुलपति श्री सुभाष कुमार ने कहा कि प्रदेश में कृषि विकास की अपार सम्भावनाएँ हैं।
श्री कुमार ने बताया कि हिमाचल में किसान औद्यागिकी से बहुत अच्छी आय अर्जित कर रहे हैं।
समापन समारोह में मुख्य अतिथि ने अनुसंधान निदेशालय द्वारा प्रकाशित पुस्तक ‘लीची’ का विमोचन किया गया।
किसान मेले में 16,000 पंजीकृत कृषकों सहित लगभग 1 लाख आगन्तुकों ने प्रतिभाग किया।
विगत त्रैमास में केन्द्र पर 14 तथा केन्द्र से बाहर 17 प्रशिक्षण आयोजित किए गए जिसमें क्रमशः 253 एवं 345 कृषक लाभान्वित हुए।
केन्द्र के वैज्ञानिकों द्वारा 13 गोष्ठियों में प्रतिभाग किया गया जिसमें 693 कृषक लाभान्वित हुए।
वैज्ञानिकों द्वारा 30 कृषकों के प्रक्षेत्र पर प्याज (नासिक रेड) व पत्ता गोभी (वरूणा) नर्सरी उत्पादन पर प्रदर्शन लगवाये गये हैं।
केन्द्र के प्रक्षेत्र पर पत्ता गोभी 30 किलो, फूल गोभी 10 किलो का उत्पादन किया गया।
उक्त सब्जियों का विक्रय परिसर वासियों एवं निकटवर्ती सब्जी विक्रेताओं को किया गया।
केन्द्र के प्रक्षेत्र पर पॉलीटनल में प्याज की पौध (नासिक रेड) की 5,000 पौध तैयार कर कृषकों को वितरित की गयी।
कृषक प्रक्षेत्रों पर वैज्ञानिकों के द्वारा चयनित अंगीकृत ग्रामों में 117 प्रक्षेत्र भ्रमण किया गया जिससे 210 कृषक लाभान्वित हुये।
कृषि विभाग द्वारा आयोजित 2 किसान गोष्ठियाँ आयोजित की गई जिसमें केन्द्र के वैज्ञानिकों सहित 90 किसानों ने प्रतिभाग किया।
उन्नत किस्म के कृषि उपकरण पावर वीडर भी किसानों को दिया गया।
इस परियोजना के अन्तर्गत 270 कृषक लाभान्वित हुये।
वर्मीखाद के 5 पिटों का निर्माण कराया गया।
आतमा परियोजना के अन्तर्गत 10 कुन्तल अर्किल प्रजाति का मटर का बीज 121 कृषकों को उपलब्ध कराया गया।
निदेशक प्रसार शिक्षा, डा० वाई०पी०एस० डबास ने अच्छी पैदावार के लिए प्रमाणिक बीज अपनाने के साथ जैविक वर्मी खाद अपनाने पर जोर दिया।
निदेशक शोध, डा० जे०पी० सिंह द्वारा सब्जियों से संबधित जानकारी दी गई।
कृषक गोष्ठी में किसानों की खेती तथा पशुपालन से संबंधित समस्याओं का केन्द्र के वैज्ञानिकों एवं रेखीय विभागों द्वारा समाधान भी किया गया।
इस किसान मेले में विण, मूनाकोट, धारचूला, कनालीछीना आदि ब्लॉकों के लगभग 250 कृषकों ने प्रतिभाग किया।
कृषि विज्ञान केन्द्र, जाखधार पर एक दिवसीय किसान मेले का आयोजन दिसम्बर 20,2012 को किया गया।
इस मेले का उद्घाटन मा० मंत्री कृषि, चिकित्सा शिक्षा एवं सैनिक कल्याण (उत्तराखण्ड सरकार) डा- हरक सिंह रावत द्वारा किया गया।
इनके अतिरिक्त अन्य जनप्रतिनिधिगण एवं रेखीय विभागों के अधिकारियों सहित 500 कृषकों ने प्रतिभाग किया।
कृषि विज्ञान केन्द्र, ढकरानी (देहरादून) में एक दिवसीय किसान मेला का आयोजन दिसम्बर 29, 2012 को किया गया।
इस मेले का उद्घाटन मा० विधायक, विकासनगर विधानसभा श्री नवप्रभात द्वारा किया गया।
इनके अतिरिक्त अन्य जनप्रतिनिधिगण एवं रेखीय विभागों के अधिकारियों सहित 600 कृषकों ने प्रतिभाग किया।
हमारा उत्तराखण्ड राज्य प्राकृतिक विविधताओं से परिपूर्ण है, जिसमें देश की लगभग हर तरह की जलवायु का क्रम चलता रहता है।
यहां पर शीतोष्ण, समशीतोष्ण एवं ऊष्ण तीनों तरह की पाई जाने वाली जलवायु में आम, अमरूद, पपीता, सेब, अंगूर, नाशपाती, आलूचा, आडू, खुबानी, स्ट्राबेरी इत्यादि फलों की खेती होती है।
विभिन्न सब्जियों की खेती वर्ष भर चक्रीय क्रम में विभिन्न क्षेत्रों में जलवायु अनुसार की जाती है।
ऋण देने व वसूली की दूषित व्यवस्था - ऋण देने व वसूलने के नियोमों में लोच का अभाव पाया जाता है।
ऊँची प्रतिभूति की माँग से कार्य सक्षम छोटे किसानों को पर्याप्‍त ऋण नहीं मिल पाता।
वसूली में अत्यधिक कठोरता से सदस्य काफी पीड़ित हो जाते है तथा वार्षिक किश्तें पुनर्भुगतान क्षमता से अधिक होती है।
फसलों के क्षतिग्रस्‍त हो जाने की दिशा में किश्तों की वसूली में कठोरता बरती जाती है।
संगठन में विषमता - भूमि विकास बैंकों के संगठन में असमानता पायी जाती है।
कुछ राज्यों में आज भी प्राथमिक भूमि विकास बैंकों का संगठन, तहसील, जिला या तालुका स्तर पर नहीं हुआ है।
वहाँ राज्य स्तर पर केवल केन्द्रीय भूमि विकास बैंक स्थापित हैं।
कुक्कुट पालन भूमिहीन ,सीमान्त किसानों तथा बेरोजगार नौजवानों को स्वरोजगार उपलब्ध कराने का एक प्रभावी साधन है ।
कुक्कट व्यवसाय लगातार ८-१० प्रतिशत वार्षिक वृद्धि की दर से बढ़ रहा है जबकि दूध व्यवसाय की वार्षिक वृद्धि दर ४-५ प्रतिशत अनुमानित है ।
कुछ प्रबुद्ध शाकाहारियों द्वारा अनिषेचित अंडे को शाकाहार के रूप में स्वीकार किये जाने से अंडे की माँग में राष्ट्रीय स्तर पर वृद्धि हुई है ।
इस व्यवसाय में कम कीमत पर अधिक खाद्य पदार्थ प्राप्त होता है ।
उदाहरण के रूप में ब्रायलर मुर्गे का एक किग्रा शरीर भार २ किग्रा दाना मिश्रण खिला कर प्राप्त किया जा सकता है ।
