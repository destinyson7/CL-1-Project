पूजा पंडाल में फैशन की बहार नजर आ रही है।
किसी की बांह पर टैटू का निशान तो कोई ट्रेंडी ज्वेलरी पहने हैं।
दुर्गा पूजा एक ऐसा मौका है जब इन पूजा पंडालों में मुंह दिखाई की रस्म भी अदा की जा रही है।
कुल मिलाकर इस समय केवल फन और इंज्वॉय का ही समय है।
इस फेस्टिव सीजन में भी गर्ल्स कुछ खास दिखना चाहती हैं।
मदन मोहन मालवीय मार्ग स्थित काजमी बुटीक की ओनर सिमी काजमी बताती हैं कि त्योहारों और पार्टी के लिहाज से लाल रंग को वह प्रायर्टी दे रही हैं।
सभी को यह रंग अपनी ओर खींचता है।
पिछले कुछ समय में तो सेलिब्रिटीज ने भी इसे बहुत पसंद किया है और साड़ी से लेकर जूतों तक में बड़े ब्रांड्स भी लाल रंग पर फिदा हुए हैं।
सआदतगंज स्थित डिजाइन वर्क्स के अजीम बताते हैं कि फेस्टिवल और रिलीजियस प्रोग्राम में यलो कलर्स की ड्रेसेज की बहुत इम्पार्टेन्स है।
एमिटी कॉलेज की स्टूडेंट रिया गोमतीनगर के टंकी वाले पार्क में पूजा को फुल इंज्वॉय कर रही हैं।
वह बताती हैं कि वेस्टर्न ड्रेसेस को भी फेस्टिवल टच दिया जा रहा है।
पूजा पंडाल के स्वयंसेवक बताते हैं कि मुंह दिखाई की रस्म भी इन दिनों काफी होती है।
लड़के और लड़की एक दूसरे को देखते हैं और पूजा मंडप में पसंद करते हैं।
ऐसी मान्यता है कि मंडप में जो रिश्ते तय होते हैं वह आजीवन बने रहते हैं।
गोमतीनगर सार्वजनीन पूजा कमेटी में मां की मूर्ति (करीब 16 फीट ऊंची) खास आकर्षण का केन्द्र है।
मां दुर्गा के साथ कार्तिकेय, गणेश, लक्ष्मी और सरस्वती जी की प्रतिमा के दर्शन भक्त कर रहे हैं।
यहां बनी मूर्ति पिछले तीन सालों से फर्स्ट प्राइज के लिए चुनी जा रही है।
रिलीजिअस ओकेजन पर मंदिरों में भक्तों का जुटना आम बात है।
मगर, जरा सी चूक या लापरवाही भक्तों के लिए मुसीबत का सबब बन जाती है।
पिछले साल पुलिस और प्रशासनिक ऑफिसर्स की लापरवाही का ही नतीजा था, जब पनकी मंदिर और बाराह देवी मंदिर में भगदड़ मचने से कई भक्त घायल हो गये थे.
इस बार प्रशासन कोई रिस्क लेने के मूड में नहीं है।
मंदिरों में सुरक्षा-व्यवस्था के खास इंतजाम किये गये हैं।
दर्शन के लिए एंट्री और एग्जिट प्वाइंट पर अलग-अलग बैरीकेडिंग लगवाई गई हैं।
क्रिमिनल्स पर निगरानी के लिए सीसीटीवी कैमरे भी लगवाये गये हैं।
सिविल ड्रेस में तैनात पुलिसकर्मी ईव-टीजिंग की घटनाओं को रोकेंगे।
एसीएम-1 योगेन्द्र कुमार ने बताया कि अबकी बैरीकेडिंग की लंबाई बढ़वा दी गई है।
भगदड़ न मचे, इसके लिए बाराही देवी मंदिर में एक बार में 200 भक्त ही प्रवेश कर सकेंगे।
एडीएम सिटी अविनाश सिंह ने बताया कि तपेश्वरी मंदिर में महिलाओं की सुरक्षा के भी विशेष इंतजाम किये गये हैं।
वैभव-लक्ष्मी मंदिर में भी बैरीकेडिंग लगवाकर लाइन से भक्तों को एंट्री दी जाएगी।
मंदिरों में आने वाली भीड़ के हिसाब से मजिस्ट्रेट्स की ड्यूटी लगाई गई है।
बाराह देवी, तपेश्वरी देवी, छिन्नमस्ता देवी, काली मठिया, बंगाली मोहाल, चंद्रिका देवी मंदिर में दो-दो मजिस्ट्रेट ड्यूटी पर रहेंगे।
धर्मसिंधु के अनुसार सूर्योदय व्यापिनी प्रतिपदा को ही नवरात्रि का आरंभ माना जाता है।
पंडित आदित्य पांडे के अनुसार चैत्र नवरात्रि का प्रारंभ चैत्र मास के शुक्ल पक्ष की प्रतिपदा को 11 अप्रैल 2013 होगा।
वैभव-लक्ष्मी मंदिर के पुजारी अनूप कपूर ने बताया कि अबकी मंदिर में 251 किलो की अखंड ज्योति जलेगी।
19 अप्रैल को खजाना बांटा जाएगा।
इस दिन करीब एक लाख भक्तों को सुबह से लेकर रात तक श्रद्धालुओं को खजाना वितरित किया जाता है।
नवरात्रि में दिन में दो बार मां की आरती होती और भक्तों की भीड़ की वजह से मैक्जिमम आधे-पौन घंटे के लिए ही मंदिर के पट बंद होते हैं।
टीवी, मोबाइल, लैपटॉप और तमाम तरह के गैजेट्स ने सिटी के लोगों में रामलीला का क्रेज कम कर दिया है।
कुछ दशक पहले तक रामलीला मंचन के एक-दो घंटे पहले ही ऑडियंस स्टेज को घेरकर बैठ जाती थी।
उसके बाद रामलीला में कैरेक्टर प्ले करने वाले कलाकार आते थे।
लेकिन आज रामलीला स्थल पर प्रभु पहले पहुंच जाते हैं और भक्त बाद में उनकी पुकार पर आते हैं।
आलम यह है कि रामलीला का आनंद लेने वालों की संख्या परसेंट में हजारों से सिमट कर सैकड़ों में रह गई है।
आज का यूथ रामलीला में कुछ खास इंट्रस्ट नहीं रखता है।
श्री आदर्श रामलीला कमेटी के प्रेसीडेंट संतराम शर्मा कहते हैं कि इस साल उनकी कमेटी 48वां रामलीला समारोह मना रही है।
80-90 के दशक में जब सिटी में रामलीला का मंचन होता था तो स्टेज के आसपास पैर रखने की जगह नहीं होती थी।
शाम छह बजे से ही लोग अपने परिवार के साथ आकर बैठ जाते थे, जबकि उस समय जमीन पर दरी लगाकर ही लोगों के बैठने की व्यवस्था की जाती थी।
लेकिन आज रामलीला का आनंद लेने के लिए रोजाना पांच-सात हजार लोग ही रामलीला स्थल पर पहुंचते थे।
उनका मानना है कि टीवी सीरियल्स ने रामलीला के प्रति लोगों की दिलचस्पी कम कर दी है।
श्री दुर्गा रामलीला कमेटी में श्रीराम का कैरेक्टर प्ले करने वाले अर्जुन सोनकर कहते हैं कि वह पिछले 16 साल से रामलीला से जुड़े हैं।
पहले लोगों में रामलीला को लेकर बहुत क्रेज रहता था।
इस कारण रामलीला स्थल हाउसफुल रहता था और कई बार भक्तों की पुकार पर प्रभु को जल्दी भी आना पड़ता था।
लेकिन अब जब भक्तजन आरती की आवाज सुनते हैं, तो उसके बाद ही अपने-अपने घर से रामलीला स्थल का रुख करते हैं।
बेटे श्रीराम के वियोग में तड़प रहे राजा दशरथ ने आखिरकार प्राण त्याग दिए।
महाराजा दशरथ की मौत की जानकारी जब अयोध्यावासियों को मिली तो पूरी अयोध्या शोक के सागर में समा गई।
अभी राम के वन गमन की पीड़ा कम भी नहीं हुई थी कि इसी बीच महाराज के प्राण त्यागने की घटना ने अयोध्यावासियों को शोकाकुल कर दिया।
वेडनसडे को पथरचट्टी रामलीला कमेटी में राजा दशरथ के प्राण त्यागने के प्रसंग का मंचन हुआ।
इससे पहले अयोध्या से निकले श्रीराम का निषादराज द्वारा स्वागत करने की लीला का मंचन हुआ।
जिसमें निषादराज द्वारा श्रीराम, सीता व लक्ष्मण को नाव द्वारा गंगा पार करने का दृश्य देखकर दर्शक भाव विभोर हो गए।
पजावा रामलीला कमेटी की ओर से वेडनसडे को पंचवटी में सूर्पणखा की नासिका काटने की लीला का मंचन हुआ।
उधर अयोध्या में पिता की मौत के बाद माताओं के विधवा रूप को देखकर भरत का विलाप करने की कथा का मंचन भी किया गया।
श्रीकटरा रामलीला कमेटी की ओर से श्रीराम के वन गमन की कथा का भावपूर्ण मंचन हुआ।
इसके बाद केवट और भगवान श्रीराम के बीच हुए संवाद को बेहद सुन्दर तरीके से प्रदर्शित किया गया।
श्रीदारागंज रामलीला कमेटी की ओर से अलोपीबाग लीला ग्राउण्ड में मारीच वध, हनुमत प्राकट्य व श्रीराम, सुग्रीव की मित्रता की लीला का मंचन बहुत ही खूबसूरत ढंग से किया गया।
ये वो पल थे जिनका लोगों को सालभर इंतजार रहता है।
14 साल का वनवास काटने के बाद जब राम और भरत ने एक-दूसरे को गले से लगाया तो दर्शकों की आंखों में आंसू छलक पड़े।
भरत-मिलाप का यह सीन ट्यूजडे नाइट सिटी के लोकनाथ चौराहे पर बड़े ही धूमधाम से और भावनात्मक रूप से सम्पन्न हुआ।
प्रोग्राम ऑर्गनाइज करने वाली पथरचट्टी रामलीला कमेटी ने इसे बेहतर बनाने में कोई कसर नहीं छोड़ी थी।
भगवान राम, लक्ष्मण और सीता के साथ चांदी की चौकी पर पहुंचे तो भरत और शत्रुघ्न पोत की खूबसूरत चौकी पर विराजमान थे।
पथरचट्टी रामलीला कमेटी का भरत मिलाप उत्सव किसी परिचय का मोहताज नहीं है।
मंगलवार की रात आठ बजे सिटी के रामभवन चौराहे से राम और भरत की चौकी पूरे सजधज के साथ निकली।
यहां पर पहले से ही चल रही संगीत संध्या का रस ले रहे हजारों भक्त जैसे इन पलों के इंतजार में थे।
कमेटी के महामंत्री आनंद सिंह बताते हैं कि इस बार भरत मिलाप को नया टच देने के लिए दो नई चौकियां तैयार की गई थीं।
वह बताते हैं कि कमेटी की ओर से रामलीला का आयोजन कई सौ साल पुराना है।
कुछ साल पहले जबलपुर से आई एक पार्टी ने जड़ाऊ चौकी की कीमत डेढ़ करोड़ रुपए लगाई थी।
जिसे बेचने से इंकार कर दिया गया था।
इसके अलावा कमेटी के पास लाखों की लागत का हौदा भी मौजूद है, जिस पर भगवान राम की सवारी निकाली जाती है।
बताया जाता है कि पहले सिटी के सुदर्शन भवन में रामानुज संप्रदाय की ओर से मशाल की रोशनी में रामलीला का आयोजन होता था।
इस दौरान जब मुगल सम्राट बादशाह अकबर उधर से गुजरे तो उन्होंने देखा कि हजारों लोग सीता माता की विदाई का दृश्य देखकर भावुक हो रहे हैं।
तब उनसे नहीं रहा गया और उन्होंने खुद सीता की डोली को कंधा दिया था।
लोगों की मांग पर उन्होंने डीआरएम ऑफिस के नजदीक एक जमीन भी आयोजन के लिए दे दी।
लेकिन बाद में ब्रिटिश ऑफिसर्स ने इस जमीन को रेलवे के सुपुर्द कर कमेटी को रामबाग एरिया में नई जमीन अवेलेबल कराई।
वर्तमान में यहीं पथरचट्टी रामलीला कमेटी दस दिनों तक रामलीला का मंचन करती है।
इसी कमेटी ने सबसे पहले रामलीला के चरित्रों का श्रृंगार भगवान श्रीकृष्णगामी रसिक सम्प्रदाय की तर्ज पर शुरू किया था।
श्री कटरा रामलीला कमेटी की रामलीला सोमवार को त्रिवेणी पूजन, हवन एवं भंडारे के साथ समाप्त हो गई।
इस दौरान भगवान राम, सीता, लक्ष्मण व हनुमान के साथ भारद्वाज आश्रम से रथ पर सवार होकर संगम तट पर पहुंचे।
यहां पर उन्होंने त्रिवेणी पूजन कर भक्तों को प्रसाद वितरण किया।
इसके पहले रविवार को राम ने रावण का प्रतीकात्मक वध किया था।
इस दौरान कमेटी की ओर से बनाए गए 25 फिट के रावण को देखने के लिए धूम मची रही।
प्रख्यात रंगकर्मी हबीब तनवीर की मंडली में काम कर चुके और 40 वर्षो से कला की साधना में लीन छत्तीसगढ़ की माटी के 'नाचा कलाकार' चैतराम आज सुविधाओं के मोहताज हैं।
वह गांव में बकरी चराकर परिवार का पालन पोषण करने को विवश हैं।
चैतराम न केवल राष्ट्रीय फलक पर बल्कि विदेशों में भी अभिनय का जलवा बिखेर चुके हैं।
नाचा कलाकार चैतराम यादव को अभिनय की सौगात अपने पिता वरिष्ठ रंगकर्मी व नाचा कलाकार दिवंगत भुलवाराम यादव के संस्कारों से परंपरा के रूप में मिली।
मात्र तीन वर्ष की उम्र से पिता को प्रस्तुति करते देखते बड़े हुए चैतराम ने अपनी रुचि के चलते प्राथमिक शिक्षा से पढ़ाई त्याग पूर्णरूप से नाचा से जुड़ गए।
उन्होंने 15 साल की उम्र में नाचा की प्रस्तुति शुरू की और प्रदेश में घूम-घूमकर अपनी मंडली के साथ प्रस्तुति देने लगे।
सन् 1976 में देश के जाने-माने रंगकर्मी हबीब तनवीर ने भिलाई के सेक्टर-6 में एक कार्यशाला आयोजित की, जिसमें पूरे प्रदेश के छोटे-बड़े नाचा पार्टियों के कलाकारों ने हिस्सा लिया।
कार्यशाला का उद्देश्य श्रेष्ठ कलाकारों का चयन कर उसे राष्ट्रीय स्तर पर पहचान दिलवाना था।
हबीब तनवीर चैतराम की अभिनय कुशलता से प्रभावित हुए न रह सके।
उन्होंने चैतराम का चयन अपनी 'नया थिएटर' टीम के लिए किया।
उनके दो अन्य सहयोगी का भी चयन हुआ।
चैतराम के पिता भुलवाराम पहले ही नया थिएटर से जुड़ चुके थे और राष्ट्रीय स्तर पर प्रस्तुति देने में व्यस्त थे।
उधर, चैतराम यादव व प्रतिभाशाली युवाओं की टीम से नया थिएटर भी पूरी तरह से जवां हो चला था।
हबीब तनवीर के प्रसिद्ध नाटक 'चरणदास चोर', 'गांव के नाम', 'ससुराल मोर', 'नाम दामाद', 'मिट्टी की गाड़ी' और 'आगरा बाजार' आदि में चैतराम प्रमुख भूमिका अदा करने लगे।
एक समय ऐसा भी आया कि पिता-पुत्र एक ही नाटक में अभिनय करते और खूब तालियां बटोरते।
वह दौर भी रंगमंच और कला के लिहाज से बहुत खास था।
तब हबीब साहब के नाटकों के चाहने वाले देश ही नहीं, विदेशों में भी थे।
चैतराम नाटकों में अपनी ठेठ छत्तीसगढ़ी बोली में प्रस्तुति देते जिसे दर्शक देख मंत्रमुग्ध हो जाते।
उनकी इन मनमोहक प्रस्तुतियों से प्रदेश की छटा विदेशों में बिखेरने लगी।
छत्तीसगढ़ी बोली में नाटकों के विदेशों में मंचन से नवनिर्मित राज्य छत्तीसगढ़ को भी पहचान मिलने लगी।
नाटकों की सफल प्रस्तुति से चैतराम को मान-सम्मान और प्रतिष्ठा इतनी मिली, जिसकी कल्पना स्वयं उन्होंने भी नहीं की थी।
नये थिएटर से उन्हें खर्च के लिए मासिक वेतन तो मिलता था, पर यह राशि दिल्ली में रहते हुए स्वयं पर खत्म हो जाती थी।
मगर चैतराम ने परिवार की जरूरतों को दरकिनार कर भी कला व अभिनय के प्रति अपना समर्पण जारी रखा।
समय इसी तरह बीता, बच्चे बड़े हुए और विवाह करने का समय आया तो बाप का फर्ज निभाने चैतराम दो वर्ष पूर्व अपने गांव लौट आए।
कला और अभिनय की साधना से 40 वर्षो में चैतराम ने जो कुछ पूंजी जमा की वह बच्चों के विवाह में खर्च हो गई।
चैतराम अब संस्कृति विभाग से आर्थिक सहायता लेकर प्रदेश की लुप्त होती संस्कृति को बचाने और नए कलाकारों को मंच देने के लिए एक नई मंडली बनाने का प्रयास कर रहे हैं।
संस्कृति विभाग के दफ्तर में कई बार जाने के बावजूद उन्हें कोई मदद नहीं मिली।
मदद के लिए संस्कृति मंत्री के दरवाजे पहुंचे, लेकिन वहां भी उन्हें निराशा ही मिली।
हालत यह है कि विदेशों में अभिनय का जलवा बिखेर चुका छत्तीसगढ़ की माटी का यह कलाकार गांव में बकरी चराकर परिवार का पालन पोषण करने पर मजबूर है।
चैतराम यादव के पिता भुलवाराम के वर्ष 2005 में निधन होने पर संस्कृति मंत्री बृजमोहन अग्रवाल अंत्येष्टि में शामिल हुए थे।
उन्होंने ग्रामवासियों के बीच घोषणा की थी कि गांव में मुक्ताकाशी मंच का निर्माण भुलवाराम यादव की स्मृति में किया जाएगा, ताकि वे कलाकारों के दिलों में सदैव जिंदा रहें।
आज आठ साल बीत जाने के बाद भी मंच का निर्माण नहीं हो सका है।
मंच का निर्माण न होने की वजह से जनप्रतिनिधि व अधिकारियों के प्रति ग्रामवासियों में भारी आक्रोश है।
27वें अंतर्राष्ट्रीय सूरजकुंड मेले में देश विदेश के कलाकारों का अनोखा संगम देखने को मिल रहा है।
लोक कलाएं जहां अठखेलियां कर रही हैं, वहीं संगीत की धुनों में आगंतुक सराबोर हैं।
गीत-संगीत, नृत्य और ढेर सारे प्रदर्शन गजब ढहा रहे हैं।
हर देख की परंपराओं का अहसास भी इस मेले में हो रहा है।
साथ में दुनिया भर से हस्तशिल्प कलाएं भी इस मेले का मुख्य आकर्षण बनी हुई हैं।
दिल्ली, पश्चिमी उत्तर प्रदेश, राजस्थान और हरियाणा से लोग इस मेले को देखने आ रहे हैं।
राजस्थानी जूतियां, लहंगा-चोली की बिक्री अगर तेज़ है, तो उसको टक्कर दे रही हैं कोल्हापुरी जूते-चप्पल।
हर जगह कुछ न कुछ अलग दिखाई दे रहा है।
यही नहीं जम्मू-कश्मीर से कश्मीरी शॉल लाये गये हैं, तो कन्या कुमारी से सीप के बने सजावट के आईटम।
कर्नाटक से सिल्क की साड़ियां हैं, तो मध्य प्रदेश से लकड़ी का आईटम।
पश्चिम बंगाल और उड़ीसा से लेकर महाराष्ट्र और आंध्र प्रदेश तक लगभग सभी राज्यों से हस्तशिल्प कलाकार अपनी-अपनी कृतियां यहां बेचने आये हैं।
मेले में हाथी-घोड़े का नृत्य, कठपुतली नृत्य अगर लोगों को अपनी ओर आकर्षित कर रहे हैं, तो श्रीलंका के मास्क व थाईलैंड के फंकी लुक लोगों को खूब भा रहे हैं।
खास बात यह है कि मेले में घुसते ही लोक-संगीत की मनमोहक धुनें आपके कानों को एक अजब सा अहसास दिलायेंगी।
पेरू के लेम्बेयक क्षेत्र में खुदाई में 1200 साल पुराना शाही मकबरा मिला है।
बताया जा रहा है कि इसका सम्बंध पूर्व इंका-सिकन सभ्यता के शासकों से संबंधित है।
इस क्षेत्र में खुदाई कर रहे लास वेंटास पुरातात्विक विभाग के निदेशक कार्लोस एलेरा ने बताया कि इसके अलावा यहां से एक पालकी, अंत्येष्टि क्रियाओं में प्रयुक्त होने वाली सामग्री, मुकुट, मुखौटा और बहुत सी वस्तुएं मिली हैं।
एक लाकेट भी मिला है जिसे तत्कालीन सभ्यता में उच्च वर्ग के लोग पहनते थे।
एलेरा ने बताया कि खुदाई अभी जारी है और वस्तुओं के मिलने का क्रम भी जारी है।
लास वेंटास क्षेत्र में मिला यह पहला मकबरा है और अंत्येष्टि क्रियाओं के लिए अर्थी पर बैठे व्यक्ति का यह प्रतीक चिह्न दूसरी बार मिला है।
एलेरा ने बताया, प्राचीन पेरुवियन संस्कृति में सुसज्जित अर्थी कुलीनों के मध्य शानो-शौकत का प्रतीक समझी जाती थी।
यह क्रम सोलहवीं सदी तक चलता रहा।
इसके माध्यम से वे अपनी ताकत और रुतबे को प्रदर्शित करते थे।
लेकिन बाद में स्पेनिश शासकों ने यहां अपना उपनिवेश बनाया तो उन्होंने इस पर प्रतिबंध लगा दिया।
मलेशिया में भारतीय मूल के एक रसोइए को संस्कृति और पाक शैली को बढ़ावा देने के लिए तुर्की ने अपना ब्रांड एंबेस्डर नियुक्त किया है।
ब्रांड एंबेसडर बनने के बाद सुप्पैया ने कहा कि तुर्की में वह खाना बनाने की विभिन्न पाक कलाओं का प्रदर्शन करेंगे और दोनों देशों के व्यंजनों को मिलाकर एक संयुक्त व्यंजन तैयार करेंगे।
समाचार पत्र 'द स्टार' के मुताबिक दूतावास की तरफ से जारी आधिकारिक बयान में कहा गया है, "सुप्पैया मलेशिया के लोगों के बारे में भी तुर्की के लोगों को जानकारी देंगे।"
बयान में कहा गया है, तुर्की में मलेशिया से आने वाले लोगों की संख्या में लगातार इजाफा हो रहा है।
केवल पिछले साल 20,000 पर्यटक तुर्की पहुंचे थे।
दलितों के खिलाफ विवादास्पद बयान देने वाले समाजविज्ञानी आशीष नंदी ने कहा है कि मेरे बयान को गलत ढंग से लिया गया है, अगर ये किसी को गलत लगता है तो मैं जेल जाने के लिए भी तैयार हूं।
उन्होने इस बात से भी इनकार किया है कि उन्हें राजस्थान पुलिस से कोई समन मिला है।
पिछले दिनों जयपुर के साहित्य सम्मेलन में उन्होने कहा था कि ज्यादातर भ्रष्टाचार करने वाले लोग दलित और पिछड़ी जातियों के हैं।
उन्होंने कहा कि मुझे दलितों और आदिवासियों के लिए काम करते हुए 45 वर्ष हो गये हैं और मैं उनका समर्थन करता हूँ।
साहित्य सम्मेलन में दिये गये अपने दलित विरोधी बयान के बाद उनके खिलाफ आईपीसी की धारा 506 के अन्तर्गत एफआईआर दायर की गई है।
बाद में उन्होने कहा था कि मेरा इरादा किसी को दुख पहुंचाना नहीं था।
उनके इस विवादास्पद बयान के खिलाफ 'बहुजन समाज संघर्ष समिति' के बैनर तले दलितों द्वारा विरोध किया जा रहा है।
इस बयान पर लोकसभा में स्पीकर मीरा कुमार ने कहा है कि जाति व्यवस्था एक गुलामी की तरह है।
गुलाम को भले ही कुछ समय के लिए मुक्ति मिल जाय लेकिन दलित को हमेशा मुश्किल झेलनी पड़ती है।
यह बयान अपमानजनक है।
चोरी का पता काजोल को तब चला जब करवाचौथ की पूजा के लिए तैयार हो रही थी और उन्हें पहनने के लिए सोने के कंगन नहीं मिले।
उन्होंने देखा कि उनका वार्डरोब में सारी चीजें अस्त-व्यस्त हैं, सामान बिखरा हुआ है, ज्वैलरी बॉक्स खुला हुआ है जिसमें से चूड़ियां और कंगना गायब है।
जिसमें उनका सोने का कंगन भी था जिसकी कीमत पांच लाख बतायी जा रही है।
काजोल-अजय ने जुहू पुलिस स्टेशन में एफआईआर दर्ज करा दी है।
पुलिस काजोल के घर में काम करने वालों से पूछताछ भी कर रही है।
वैसे काजोल-अजय के घर पर पहली बार चोरी नहीं हुई है इससे पहले साल 2008 में भी चोरी का मामला सामने आया है।
जिसमें भी लाखों की चोरी हुई थी और वह चोरी काजोल के घर काम करने वाले नौकर ने ही की थी जिसे छत्तीसगढ़ से गिरफ्तार किया गया था।
उस पर शक इसलिए हुआ था क्योंकि वह चोरी के बाद फरार था।
आज हेमा 64 साल की हो गयी हैं।
आज भी हेमा-धरम जी का रिश्ता कामयाबी के साथ आगे बढ़ रहा है।
हेमा ने अपने सारे दायित्व पूरी तरह से निभाये हैं तो वहीं धरम ने भी अच्छा पति और अच्छा पिता बनने का हर संभव प्रयास किया है जिसमें वह सफल भी हुए हैं।
हालांकि उनके इस्लाम धर्म को लेकर संसद में काफी हंगामा हुआ था जिसके कारण धर्मेंद्र को अपनी सदस्यता खोनी पड़ी थी।
झुलसी गर्मी में आपने स्किन की केयर अच्छे से की।
मौसम बदला नहीं कि आप स्किन केयर के प्रति लापरवाह हो गई हैं।
आपको बता दें कि बारिश का मौसम भी त्वचा के लिए घातक होता है।
बारिश थमी नहीं कि चिपचिपापन, उमस, पसीना चेहरे पर दिखना शुरू हो जाता है।
यही मौसम है कि गंदगी से संक्रामक रोग फैलते हैं और फंगल स्किन इंफेक्शन पनपते हैं।
इस मौसम में सबसे अधिक फंगल स्किन इंफेक्शन पनपते हैं।
समय रहते इसका इलाज न किया जाए तो स्थिति गंभीर हो सकती है।
यही नहीं अच्छे से चेहरे की सफाई न की जाए तो पसीना, उमस चेहरे पर परत बना लेते हैं।
नतीजतन चेहरे पर जमी गंदगी कील-मुंहासे का कारण बनती हैं।
यही नहीं, इस मौसम में यह इंफेक्शन पैरों में भी हो सकता है।
इनसे बचने का सबसे बेहतर उपाय है नियमित सफाई और सूखापन।
मानसून यानी चेहरे के लिए बेजान, बुझी, ऑयली लुक वाली त्वचा।
इस मौसम में चेहरे पर ग्लो बनाए रखाने के लिए त्वचा की क्लींजिंग अहम है।
जब भी बाहर से घर आएं तो फेश वॉश से चेहरा धोएं, अन्यथा लापरवाही बरतने पर स्किन इंफेक्शन होने का खतरा रहता है।
सप्ताह में दो बार फेस स्क्रब का प्रयोग करें।
इससे मृत त्वचा से आजादी मिलेगी और त्वचा खुलकर सांस ले पाएगी।
त्वचा की क्लींजिंग के बाद टोंनिग करें।
टोनर त्वचा को मॉइश्चराइजिंग के लिए बेस तैयार करता है, ताकि त्वचा खुलकर सांस ले पाए।
ऑयली त्वचा वालों को दिन में दो बार ही त्वचा की मॉइश्चराइजिंग करनी चाहिए।
अगर आपके पैर पानी में भीग जाएं तो उन्हें घर पंहुचते ही साफ पानी से धोएं।
पानी में एंटीसेप्टिक लिक्विड मिलाना न भूलें।
बरसात में बार-बार पानी के संपर्क में आने से पैर अपनी नमी खोने लगते हैं।
नहाने के बाद हमेशा शरीर के साथ पैरों में भी मॉइश्चराइजर लगाएं।
अगर आपके पैरों में किसी तरह का घाव हो तो बारिश में जाने से परहेज करें।
पानी के संपर्क में आते ही बैक्टीरियल इंफेक्शन होने का खतरा बढ़ सकता है।
बरसात में एंटीसेप्टिक जेल हमेशा अपने पर्स में रखें और हर घंटे बाद इसे हाथ-पैरों में लगाते रहें,ताकि इंफेक्शन होने का खतरा न रहे।
रात में सोने से पहले भी एंटीसेप्टिक जेल को पैरों पर लगाएं।
यह पैरों को फंगल और बैक्टीरियल इंफेक्शन से सुरक्षित रखेगा।
बारिश हुई नहीं कि मेकअप बारिश में बह जाता है।
लेकिन सही तरीके से वाकिफ होने पर आप मॉनसून में बेफिक्र होकर मेकअप कर सकती हैं।
दिन के समय में ब्राइट लिप शेड्स से बचें।
लिपस्टिक को उभारने के लिए लिपलाइनर भी वॉटर प्रूफ प्रयोग करें।
हबीब अहमद (हबीब्स के संचालक) कहते हैं, इस मौसम में बालों को जरूरत होती है खास देखभाल की।
कारण है मौसम में नमी के कारण स्कैल्प में फंगल व बैक्टिरियल इंफेक्शन का खतरा।
शैंपू पानी में मिलाकर बालों की जड़ों में लगाएं और हल्के हाथों से मसाज करें।
इससे ब्लड सर्कुलेशन तो बढ़ेगा, साथ ही खोपड़ी में होने वाले स्किन इंफेक्शन का खतरा कम रहेगा।
सप्ताह में एक बार ऑयलिंग करें।
तेल बालों में नहीं, खोपड़ी पर लगाएं।
याद रहे कि इस मौसम में ज्यादा ऑयलिंग करने से रूसी की समस्या बढ़ सकती है।
इस मौसम में अगर बालों में तेल लगाना है तो एक-डेढ़ घंटे से ज्यादा न रखें।
जैतून या तिल के तेल का प्रयोग करें।
जहां तक सभव हो, प्राकृतिक तत्वों युक्त प्रॉडक्ट का प्रयोग करें।
रूखे-सूखे बेजान बालों में सीरम के प्रयोग से बालों को चमकीला बनाएं।
गीले बालों को अधिक देर तक बांध कर रखने पर सिर की त्वचा में खुजली होने लगती है, जिसे पेडिकुलोसिसि कहा जाता है।
इससे बचने के लिए बारिश में भीगने के बाद बालों में शैंपू करें और बालों को अच्छी तरह सूखने दें, ताकि कोई परेशानी न हो।
बालों की चमक, मजबूती व विकास के लिए विटामिन ई युक्त डायट लें।
गर्दन तक कट इस मौसम में परेशानी भरा होता है।
ऐसा कट रखें, जिसे मेनटेनेंस की जरूरत न पड़े।
बाल धोने के बाद तौलिए से अच्छी तरह सुखाकर चौड़े दांत वाली कंघी से सुलझाएं।
बाल सुखाकर ही बांधें।
बरसात में भीगने के बाद बाल अवश्य धोएं।
बालों की प्राकृतिक देखभाल करने के लिए ताजे या सूखे गेंदे के फूलों को तीन कप गर्म पानी में भिगोएं।
छानकर इस पानी से बालों को धोएं या मेथी दानों को रातभर पानी में भिगों दें।
सुबह इसे छानकर इस पानी से बालों को धोएं।
इससे बालों में चमक बढ़ने के अलावा बालों की सभी समस्याएं समाप्त हो जाएंगी।
स्वस्थ्य बालों के लिए डायट में विटामिन सी,ई, आयरन व कैल्शियम शामिल करें।
डायट में कच्चे फल-सब्जियां, अंकुरित अनाज, सलाद सम्मिलित करें।
दिनभर में ८-१० गिलास पानी पिएं।
बाहरी प्रसाधन ढूंढ़ने की जरूरत नहीं, किचन में मौजूद सामान ही काफी है खोई चमक वापस लाने के लिए।
बारिश के मौसम में इसकी उपयोगिता इसलिए भी बढ़ जाती है क्योंकि हल्दी एंटीसेप्टिक के तौर पर काम करता है और त्वचा को बाहरी फंगल इंफेक्शन से बचाए रखता है।
बाउल में थोड़ा चंदन पाउडर, चुटकी भर हल्दी और दूध मिलाएं।
इसे चेहरे पर दस से पंद्रह मिनट लगाकर छोड़ दें।
चंदन पाउडर के इसी पैक को आप बदन की स्क्रबिंग के तौर पर प्रयोग कर सकती हैं।
पूरे बदन पर यह पैक लगाकर कुछ मिनटों के लिए छोड़ भी सकती हैं।
दस से पंद्रह दिनों के अंदर मनचाहा निखार खुद ब खुद आप महसूस कर सकेंगी।
यदि आपकी त्वचा तैलीय है तो आप इसी पैक में थोड़ा मुलतानी मिट्टी मिला लें।
यदि त्वचा रूखी है तो आप पानी की जगह दूध का प्रयोग करें।
दही को आहार में लें या इसे ब्यूटी पैक के रूप में प्रयोग करें, यह हर तरीके से फायदेमंद है।
दही एक प्राकृतिक क्लींजर एवं टोनर है।
नहाने से पहले दो चम्मच दही में चुटकी भर हल्दी और बेसन मिलाएं।
इसे चेहरे पर लगाकर पांच से दस मिनट तक मसाज करें, फिर साफ पानी से चेहरा धो लें।
बॉडी पैक की तरह प्रयोग करना चाहती हैं तो बेसन की जगह जौ के आटे का प्रयोग करें।
मौसमी फल एवं सब्जियों में भी सौंदर्य के असाधारण तत्व छिपे हैं।
मौसमी फ्रूटस जैसे खुबानी,खीरा, पपीते का गुदा निकालकर इसे फेसपैक की तरह प्रयोग करें।
जैतून, नारियल और सरसों के तेल को हल्का गुनगुना करते हुए पूरे बदन पर इसकी मालिश से न केवल हड्डियां और मांसपेशियां मजबूत होती हैं, बल्कि त्वचा मौजूद जहरीले तत्व भी पसीने के रुप में बाहर निकल आते हैं।
केरल आयुर्वेदिक चिकित्सा पद्धति में तेल मालिश की खासी महत्ता है।
दिल्ली में पिछले दिनों बुलबुल होटल में डीएफएफपी द्वारा फैशन शो ‘आज की दिल्ली-3’ का आयोजन किया गया।
इस शो का उद्देश्य फैशन शो में युवा प्रतिभाओं को बढ़ावा देने और उन्हें अपनी प्रतिभा दिखाने के लिए एक मंच प्रदान करना था।
विजेताओं को मॉडल का ताज पहनाया गया।
हम पहली बार स्वयंवर के सेट पर ही मिले थे।
इससे पहले मैं राहुल को जानती थी पर राहुल मुझे नहीं जानते थे।
जब मुझे राहुल के साथ अकेले जाने का मौका मिला।
जब अंत में तीन लड़कियां बचीं और मैंने घरवालों से उनको मिलवाया, तब हमें लगा कि डिंपी ही सही है।
मैंने स्वयंवर में आने से पहले घर वालों को बता दिया था कि राहुल महाजन का स्वयवर है और अगर राहुल ने मुझे चुना तो मैं उनसे शादी करूंगी।
मैंने भी मां को बता दिया था कि इनमें से किसी एक लड़की से मैं शादी करूंगा।
पर आखिरी फैसला आपका होगा कि मैं किससे शादी करूं।
मां को डिपी पसंद आई।
शादी तो हर लड़की का सपना होता है।
फिर चाहे वो किसी भी तरह की शादी हो।
रिश्ता तो हर शादी में एक जैसा ही जुड़ता है।
इसलिए शादी में कोई फर्क नहीं होता।
बस अंतर इतना है कि आम शादी को कुछ लोग देख पाते हैं और हमारी शादी को हजारों लोगों ने देखा।
वैसे खाना बनाने वाला है, पर मैं खुद राहुल के लिए खाना बनाना चाहती थी।
इसले मैंने राहुल की मां से खाना बनाना सीखा।
डिंपी की खास बात यह है कि वो चीजों को जल्दी एडमायर करती है।
हमारे रीति रिवाज, खानपान सब अलग हैं पर डिंपी ने जल्द ही खुद को हमारे रंग में ढाल लिया है।
वैसे जब भी मैं कोलकाता जाता हूं तो बंगाली रीति-रिवाज अपनाता हूं।
मुझे बंगाली दामाद बनना अच्छा लगता है।
अब मैं थोड़ी ज्यादा जिम्मेदार हो गई हूं ऐसा मेरी मां कहती हैं।
घर में सूनापन नहीं है।
किसी का हर पल साथ होने का अहसास ही अनोखा होता है।
शादी के बाद मैंने पहले घर की जिम्मेदारी निभाने की ओर ध्यान दिया।
इसके लिए काफी समय तक मैं काम से दूर रही।
अब घर-गृहस्थी काफी कुछ संभल गई है तो थोड़ा सा काम कर रही हूँ।
मुझसे जो भी हो सकेगा, मैं उसके लिए करूंगा।
इसलिए रिश्ता तोड़ने जैसा तो कभी था ही नहीं।
इसे मेरी नासमझी कहिए कि मैं संयम खो बैठी।
पर अब सब कुछ सामान्य है और हम एक-दूसरे के साथ काफी खुश हैं।
एक-दूसरे को समझने के लिए वक्त चाहिए और वक्त के साथ हर रिश्ता मजबूत होता है।
आज हमारा रिश्ता भी आग में तपकर कुंदन बन चुका है।
वो एक बुरा फेज था जो गुजर गया है।
उस झगड़े के बाद आज हमारी बांडिंग और मजबूत हुई।
जीवन के हर उतार-चढ़ाव का सामना मिलकर करना चाहिए।
अगर जीवनसाथी साथ हो तो हर सफर आसान हो जाता है।
अपने साथी के मन की बातों को भी समझें और जीवन के अहम फैसले दोनों मिलकर लें।
इसी से सुखी जीवन की नींव रखी जा सकती है।
ऐसे में मेकअप करना गुजरे जमाने की बात हो जाती है।
इस विषय में कई कामकाजी महिलाओं से बातचीत की गई।
आपकी समस्या का निदान है लांग स्टे मेकअप।
रोजमर्रा की जिंदगी में रोजाना लांग स्टे मेकअप पार्लर में करवाना संभव नहीं।
लेकिन स्टे ऑन प्रॉडक्ट्स से ९ से ५ मेकअप का टिका रहना संभव है।
सबसे पहले स्किन पर ग्लो मॉइश्चराइजर लगाएं।
फिर स्किन टोने से एकदम मेल खाता हुआ फाउंडेशन लगाएं।
आंखों के आसपास काले घेरे और चेहरे के दाग धब्बे छुपाने के लिए कंसीलर लगाएं।
इससे ये चेहरे पर एकसार लगेगा।
रात में गहरे रंग की और दिन में हल्के रंग की लिपस्टिक का प्रयोग करें।
यह आपकी पर्सनैलिटी को एक अलग लुक देगा।
उन्नीसवी सदी तक समयाश्रित मान्य कला-शैलियों के माध्यम से भारतीय चित्रकला की परम्परा विभिन्न रूपों में विकसित होती रही।
विदेशी शासन की चकाचौंध और नवीन संघर्षों ने हमारी हर चीज को बेगाना-सा बना दिया।
उन्होंने विदेशी चित्रकला के अन्धानुकरण के साथ-साथ अभिव्यक्ति की विदेशी कल्पनात्मक प्रणालियों को ही दुहराया।
फिर भी उनका प्रयास नूतन युग का सूचक था।
भारतीय कला की अवरुद्ध धारा सर्वथा नवीन पथ पर अग्रसर हुई थी।
प्रथम महान्, कला-गुरु, जिन्होंने नवयुग के अर्थ को ह्रदयंगम किया।
कला को विदेशी जकड़ से मुक्त कर नवीन जीवन-रस से प्लावित किया, वे थे आचार्य रवीन्द्रनाथ ठाकुर।
वे एक ऐसे परिवार में उत्पन्न हुए थे जो भारत की प्राचीन सांस्कृतिक परम्पराओं का पोषक होकर भी आधुनिक था।
समयानुसार बंगाल के कुछ प्रतिभाशाली कलाकारों का एक ग्रुप रवीन्द्रनाथ ठाकुर के शिष्यत्व में भारतीय कला की गंभीर साधना में प्रवृत्त हुआ।
कला अब तक एक निश्चित दिशा तो अपना चुकी थी, किन्तु अभिव्यक्ति में पूर्णता और परिपक्वता न आई थी।
विदेशी दासता से छुटकारा पाना आसान न था और वह किसी न किसी रूप में निरन्तर प्रकट हो रहा था।
नन्दलाल वसु इस नये मोड़ पर एक महान् सर्जक सिद्ध हुए।
उनके सृजन में ऐसी प्राणवान चेतना नज़र आई जो गहरी भावना में पड़ी थी और जिसके परिपार्श्व में सांस्कृतिक निर्माण की भावना प्रबल थी।
उनकी कला में वह शक्ति है जिसमें प्राणमय आशावादी स्वर गूँजते हुए नव-निर्माण की स्फूर्ति प्रदान करते हैं।
नन्दलाल वसु के साथ कितने ही सहयोगी कलाकारों ने भारतीय कला को स्थायी देन दी है।
गगनेन्द्रनाथ ठाकुर ने नव्य युग की कला- प्रवृत्तियों को सर्वथा मौलिक ढंग से अपनाया।
पहले का कलाकार द्रष्टा था।
वह गोपन स्वप्नों को साकार कर सौंदर्य और विस्मय की अनुभूति में ही अधिक रमता था।
किन्तु आज का कलाकार परिस्थितियों का विश्लेषक बन गया है।
भौतिक द्वन्द्वों ने उसमें असन्तोष जगा दिया है।
समस्या की जटिलताओं के अनुसार अन्तर्द्वन्द्व ने उसके अन्तर को झकझोर डाला है।
उसकी भिन्न-भिन्न वृत्तियाँ बाहरी और भीतरी आघातों के खिचाव से ग्रस्त हैं।
फिर भी पाश्चात्य भावना ने यहाँ की कला-चेतना को आक्रान्त और अभिभूत कर रखा है।
अब भी कलाकार हाथ पसारे पश्चिम का मुँह जोह रहे हैं।
कोई कहता है-कला असुन्दर हो गई है।
‘आधुनिक’ बनने के फेर में प्राचीन मर्यादाएँ शिथिल हो गई हैं।
किन्तु इसके ये मानी नहीं कि ऐसी रेखाएँ सर्वथा सारहीन ही होती है।
यदि कलाकार में अपनी अनुभूति और दृष्टिकोणों में पूरी आस्था है तो उसकी तूलिका से जो निस्सृत होगा वह अवश्य ही दर्शक को प्रभावित करेगा।
वह तो मेरी समझ से बाहर की चीज है।
आज के आतंकवाद ने एक विचित्र प्रकार का ‘अहम्’ कलाकार के भीतर जगा दिया है।
विषम परिस्थितियों ने जीवन को विरूप कर दिया है।
आज का मानव उनसे त्रस्त हो उठा है।
दुःख-दैन्य ने उसे इतना सचेत कर दिया है कि वह हर वस्तु में रस-सिद्धि नहीं, मार्मिक अनुसंधान की आकांक्षा रखता है।
आज का जीवन-दर्शन द्वन्द्वात्मक भौतिकवाद से ग्रस्त है।
प्राचीन अध्यात्म-चिन्तन और मध्ययुग के कल्पना-वैभव पर आज हाहाकारमय विषण्ण वातावरण का कुहरा है।
दृश्य-चित्रण की नई प्रवृत्ति भी आधुनिक कलाकारों में दीख पड़ रही है।
प्राचीन कला में छायालोक की झलकियों को यत्किंचित् ही उभारा जाता था, किन्तु आज प्राकृतिक दृश्यों के चित्रण की क्षमता बहुत बढ़ गई है।
बेन्द्रे, विश्वनाथ मुखर्जी और गोपाल घोष ने पाश्चात्य प्रभाव से पृथक् रहकर भारत की प्राकृतिक सुषमा को अपने ढंग से चित्रित किया है।
वर्त्तमान चित्रकला में प्रयोगवादी तत्त्व भी प्रमुख हो उठे हैं।
हर कलाकार अपनी पृथक् टेकनीक, पृथक् शैली और चित्रांकन के पृथक् ढंग अपना रहा है।
कितने ही उत्साही कलाकारों ने जीर्ण श्रृंखलाएँ तोड़ी हैं।
उन्मुक्ति ही उनकी कला की कसौटी बन गई है।
सच्ची कला विश्व की परिचालित शक्ति है।
वह समूचे मानवों को एकता के सूत्र में जोड़ती है।
सच्ची अनुभूति के स्तर पर जो प्रयोग होंगे वे ही खरे उतरेंगे।
वे भीतर से अन्तर्भूत हों, ऊपर से आरोपित नहीं।
नवोत्थान से स्फूर्त्त नये कलाकार की पैनी सजग दृष्टि सब कुछ समेटना चाह कर भी किसी एक तथ्य पर टिक नहीं पाती।
परम्परा से पिंड छुड़ा कर वह कुछ नये फार्मूले पेश करने की फिराक़ में है।
नित-नये प्रयोगों का आवेश और प्रेरणा उस में जग गई है।
भले ही उस में चित्रण-क्षमता नगण्य हो, पर वह कुछ ‘नया’ खोजने और पाने को उत्सुक है।
एक अपरितृप्ति और बेचैनी की भावना उसे बरबस आगे ठेल रही है।
इस से इन्कार नहीं किया जा सकता कि कला को एकाएक नये धरातल पर प्रतिष्ठित करने का आग्रह समयोचित माँग है।
निश्चय ही यह वर्जनाहीनता विकास की दिशा की ओर संकेत करती है, किन्तु कितनी ही बार कलाकार की बौद्धिकता आस्था का संवेग न हो कर प्रयोगवावादिता तक सीमित रह जाती है।
कला की नई उपलब्धियों का आकलन किया जाए, तो कितने ही वाह्य और आंतरिक प्रभाव चरम सीमा पर दृष्टिगत होते हैं।
‘माडर्न आर्ट’ के बारे में आम शिकायत है कि टेढ़ी-मेढ़ी अटपटी लाइनें समझ में नहीं आतीं।
किसी का न सिर है न पैर, भला क्या यह भी कोई कला है?
चित्र चाहे उलटा टाँग दो या सीधा, कोई फर्क़ नहीं पड़ता।
वे बेढंगी, अवैज्ञानिक और शरीर-विज्ञान की बारीकियों से दूर हैं।
सूक्ष्म चित्रण (एब्स्ट्रैक्ट आर्ट) जिसे अरूपवादी कला भी कहते हैं, आज का एक फैशन बन गया है और उस में तरह-तरह के प्रयोग बरते जा रहे हैं।
अकल्पनीय,अनदेखी,अजीबोगरीब आकृतियाँ जिन के ढाँचे, पैटर्न तथा डिज़ाइन मूल वस्तु से नहीं मिलते।
उन्मुक्त सृजन का यह दुराग्रह कुछ ऐसा है कि उन्हें सूझ नहीं पड़ता कि कला के सूत्र कहाँ-कहाँ विच्छिन्न हैं, कहाँ टूट और जुड़ रहे हैं।
सब कुछ उलझा हुआ बेतरतीब, क्रमहीन है।
रंगों और रेखाओं का विस्तार अनुपातहीन है, कहीं रेखाएँ इतनी मुखर हैं कि रंग डूब रहे हैं तो कहीं रंगों की ऊब-डूब में रेखाएँ खो गई हैं।
नई दृष्टि और टेकनीक ने कलारूपों में क्रान्ति ला दी है।
कलाकार की अनुभूति किन्हीं घेरों में नहीं बाँधी जा सकती।
कभी-कभी निहायत अप्रत्याशित ढंग से संभावनाएँ कुछ और होती हैं और उन्हें दर्शाया जाता है कुछ और।
सर्जक अपने अभीप्सित अथवा आकांक्षित स्वप्नों को पकड़ने के लिए कई तरह की राहें बदलते हैं।
हवा की बेरूखी या तो कतरा कर विस्मृति की गुहा में लीन हो जाती है, या उद्दाम उद्वेगों से सृजन को सशक्त भी बना जाती है।
दमित कुंठाएँ, क्लांति और भीतर के बोधशून्य कोलाहल ने व्यापक मंगल एवं सौन्दर्य की भावात्मक प्रतीति को हिला दिया है।
प्रत्येक चित्र इस अंदाज से बनाया जाता है कि आखिर किस हद तक उस में परम्परा से नाता तोड़ा जा सकता है।
नये का अर्थ ही है परम्परा विच्छिन्न, अग्रगामी, अत्याधुनिक साथ ही अद्भुत, अनोखा और निराला।
इस क्षण-नवीन में कुतूहल का आकर्षण तो है, पर टिकाऊपन नहीं।
लगता है, अनुभूति की ऊष्मा जैसे अर्थहीन, रिक्त-सी हो गई है।
पर हाँ, आज की कला का एक अपना वैशिष्ट्य है।
विविध इकाइयों ने उसे नये अर्थ और संदर्भ प्रदान किये हैं।
फलस्वरूप उस की हर कृति तात्त्विक रूप में एक संश्लेषण प्रस्तुत करती है।
फिर भी इसमें तो सन्देह नहीं कि कुंठित एवं निष्क्रिय कलात्मकता सक्रिय हो उठी है।
सनातन विश्वासों पर क्या किसी का एकाधिकार है?
उस ने खुली आँख और खुले मस्तिष्क से सामाजिक परिवेश की विवशता और द्वन्द्व को समझा और आँका है।
अतः निर्विवाद है कि अत्याधुनिक कला की उक्त कष्टसाध्य परम्परा में उस का बहुमुखी विकास पूर्णतः निरापद है।
कला के विकास के लिए जिस उर्वरा भूमि की अपेक्षा होती है वह उस समय न थी जब कि राजा रवि वर्मा का प्राकट्य हुआ।
मस्तिष्क और हृदय, बुद्धि और भावना का सुन्दर सामंजस्यपूर्ण सहयोग ही किसी सक्षम कलाकार की विशेषता है।
देश और काल के अनुरूप वस्तुभिज्ञता ही सृजन की कसौटी है।
सन् १८४८ में इनका जन्म मध्य केरल स्थित कोट्टायम नगर से बीस मील दूर किलीमनूर गाँव में हुआ था।
त्रावणकोर के राजघराने से उनका बहुत समीप का रिश्ता था।
बचपन से ही इन्हें चित्र बनाने का बेहद शौक था।
एक बार इनके मामा राजराज वर्मा भगवान विष्णु का चित्र बना कर उसमें रंग भर रहे थे।
बीच में उठकर वे किसी काम से बाहर गए।
इतने में बालक रवि अकस्मात् वहाँ आ पहुँचे।
अधूरा चित्र पड़ा देखा तो तुरन्त बाल-औत्सुक्य वश उसे पूरा करने बैठ गये।
साथ ही विष्णु के साथ गरूड़ का चित्र भी नीचे अंकित कर दिया।
इनके मामा चुपचाप यह सब क्रिया दूर से देख रहे थे।
बालक की इस तन्मयता से वे अभिभूत हो उठे।
उन्होंने खुश होकर आशीर्वाद दिया-“बेटा तुम आगे चलकर एक बड़े चित्रकार बनोगे।”
इनके मामा तंजोर पद्धति पर चित्र बनाया करते थे।
फलतः इनकी कलात्मक अभिरुचियों के विकास में उसी का गम्भीर प्रभाव पड़ा।
बड़े होने पर अलाग्री नायडू और भारत में भ्रमणार्थ आये हुए थियोडोर जेन्सन के कृतित्व की इन पर विशेष छाप पड़ी।
अलाग्री नायडू मदुरा के चित्रकार थे जो यूरोपीय पद्धति पर चित्र बनाया करते थे।
थियोडोर जेन्सन पोर्ट्रेट पेण्टर थे और उनके छविचित्र हूबहू पाश्चात्य शैली पर निर्मित होते थे।
इनकी मौलिक बुद्धि और इनका अपना एक काम का ढर्रा देखकर जेन्सन ने इन्हें अपना शिष्य बनाने से तो इन्कार कर दिया, सिर्फ़ काम करते हुए दूर से ये देखकर उनसे प्रशिक्षण ले सकते थे।
किन्तु अलाग्री नायडू के ये अधिक निकट आ गए और उन्हें अपना गुरू मानने लगे।
चूंकि उस समय अंग्रेज़ी सत्ता के प्रभाव से विदेशी चित्रण पद्धति का अधिक जोर था, इनका रुझान भी स्वभावतः उसी ओर हो गया।
उन्होंने पौराणिक और धार्मिक विषयों को लेकर देवी-देवताओं के चित्रों का निर्माण किया।
कई बार उनके काम करने की प्रणाली विदेशी होती थी, पर प्रतिपाद्य विषय भारतीय।
जब कोई अपनी आस्था का उत्स खोज लेता है तो उसकी शक्ति का प्रवाह उसी ओर उन्मुख होता है।
देवी-देवताओं की पावनता में इनके मन को शह मिली और इन्होंने उनकी प्रतिच्छवियों को बड़ी श्रद्धा से आँका।
अचानक इनके चित्रों की माँग इतनी बढ़ गई कि इनके लिए उसे पूरा करना संभव न था।
बड़ौदा के दीवान ने इनके महत्त्वपूर्ण चित्रों की प्रतिकृतियाँ यूरोप में ओयलिओग्राफ कराने की प्रार्थना की।
राजा-महाराजा, अमीर-उमरावों और अभिजात्य वर्ग में इनके चित्रों की धूम थी।
ऊँची कीमत देकर वे उन्हें खरीदते और अपने भवनों एवं राजप्रसादों की शोभा बढ़ाते।
सन् १८७५ में जब प्रिंस आफ वेल्स त्रिवेन्द्रम पधारे तो त्रिवेन्द्रम महाराज ने उनकी सेवा में इनके चित्र भेंट किये।
सन् १८८० की पूना कला प्रदर्शनी और १८९२की वियना और शिकागो की प्रदर्शंनियों में इनके चित्र बहुप्रशंसित हुए।
‘दक्षिण भारत के जिप्सी’ अभिव्यंजनावादी पद्धति पर निर्मित एक बड़ी ही बेजोड़ कृति है।
धर्म को अपना लक्ष्य बनाने के पश्चात् भी वे न रूढ़ि पन्थी थे, न कट्टर धर्मान्ध।
वर्तमान कला-धारा का कोई ऐसा प्रमुख पक्ष नहीं है जिसका श्रीगणेश इस कला-साधक के हाथों न हुआ हो।
अवनी बाबू की मौलिक प्रेरणा इतनी जागरूक थी कि जब पाश्चात्य और पौर्वात्य कलारूपों में अंतर्विरोध उठ खड़ा हुआ था।
विदेशी दासता भारतीय कला की आत्मा पर पदाघात कर चुकी थी तो उन्होंने साहस पूर्वक आगे बढ़ कर उसका नेतृत्व किया।
उन्होंने यहाँ की शिथिल, जर्जर कला-सम्पद् को पतन के गर्त्त से ही नहीं उबारा, वरन् उसका नवीन संस्करण कर उसमें गहराई और सौन्दर्य भी भरा।
पाश्चात्य कला-टेकनीक के वे प्रशंसक तो थे, पर वह उनके अंतर में न धँस सकी थी।
उन्होंने स्वयं लिखा है, ‘जोड़ासाँको भवन के अंतःपुर में प्रसाधन के समय जो सुन्दर मुख दिखाई देते थे मन ने उन सबका संग्रह कर लिया।
बाल्यावस्था में इन्हें अपने भाई गगनेन्द्र ठाकुर और रवि काका अर्थात् रवीन्द्रनाथ ठाकुर से चित्रांकन की प्रेरणा मिली थी।
वे लिखते हैं- ‘एक दिन मेरी चित्रशाला में आकर रवि काका ने चित्र बनाने का आदेश दिया।
‘चित्रांगदा’ उस समय ताजा ही लिखा गया था।
उनकी प्रतिकृति सहित ‘चित्रांगदा’ प्रकाशित हुई।
उन चित्रों को निहार कर आज तो निस्सन्देह हँसी आती है, किन्तु रवि काका के साथ मेरे कला-सम्बन्धों का यह प्रथम संकेत है।
तब से लेकर आज तक कितनी ही बार रवि काका के साथ इस दिशा में कार्य किया।
आज तक मैं जो कुछ कर सका हूँ उसके मूल में उनकी ही प्रेरणा रही है।
उनकी दृढ़ धारणा थी-कला अन्तर की वस्तु है।
अन्तर प्रेरणा ही अभिव्यक्ति और सृजनात्मक प्रतिभा को जागरूक करती है।
जहाँ अन्तरानुभूति न होगी वहाँ ऊपरी लीपापोती से होगा ही क्या?
अंतर्मन की सूक्ष्मता उनके व्यक्तित्व के साथ इस प्रकार अंतर्गूढ़ थी कि उन्होंने स्वयं में और अपने शिष्यों में इसी चीज़ को समझा-परखा।
नन्दलाल ने ‘उमा की तपस्या’ नामक एक बड़ा चित्र बनाया।
पहाड़ पर खड़ी-खड़ी उमा शिव के लिए तप कर रही है।
उसके पार्श्व में मस्तक के पीछे चन्द्र की पतली सी रेखा है।
इस चित्र में रंग जैसी कोई विशेष वस्तु नहीं थी।
समूचे चित्र में यत्किंचित् गेरूए रंग का आभास था।
इस चित्र में थोड़ा भी रंग नहीं रखा।
इसकी तरफ देखते हुए हृदय में कुछ हो जाता है।
मैंने इतना अधिक नन्दलाल को क्यों कह डाला?
कदाचित् उसने उमा का यह रूप ही निहारा हो जिसमें उमा पाषाण सी दृढ़ है।
कठिन तप करते-करते उसका रंग, रूप, रस सब कुछ चला गया है।
फिर वह किस प्रकार चन्दन लगाए?
उस रात ऊँघ नहीं आई।
प्रातःकाल होते ही नन्दलाल के पास दौड़ा गया।
जाकर देखा तो नन्दलाल चित्र के सामने बैठकर उस पर कूची फेरने से पूर्व विचार कर रहा था।
तुम्हारी उमा ठीक ही है।
अब उस पर अधिक हाथ चलाने की आवश्यकता नही।
तब से मैं बहुत सावधान हो गया हूँ और समझ गया हूँ कि चित्र तो सबका अपना सृजन है।
अवनी बाबू की यह अंतर-प्रेरणा इतनी उदात्त थी कि बहुतों की प्रेरणा के निकट रह कर भी वे इतनी उच्च स्थिति में जा पहुँचे थे कि सामान्य व्यक्ति की पकड़ से बाहर थे।
उनका भोक्ता मन सृजन-प्रक्रिया से विलगाव लिये था।
कितनी बार उन्होंने उन चित्रों को मिटाया जिनपर घण्टों वे कूची फेरते रहे थे।
वे कहते थे- यदि चित्र में किसी प्रकार की त्रुटि रह जाए तो उसे नये सिरे से बनाना चाहिए।
हर चीज़ को वे मौलिक रूप में ग्रहण करते थे।
जो उनका अपना न था उसे भी वे आत्मीय भाव से ग्रहण करते और अपना बना लेते।
अवनी बाबू ने पूरी शक्ति से कला के विभिन्न पहलुओं पर दृष्टिपात करके एक समन्वयशील पथ अपनाया था।
वे सृजन को एकदेशीय अथवा किसी प्रकार की संकीर्ण परिधि में बन्दी न बनाना चाहते थे।
अनुभूति और विश्वास साधना से प्राप्त होते हैं और गंभीर साधना से ही कला की सच्ची उपलब्धि होती है।
उनके चित्रों में प्रेम, आकर्षण, भक्ति, वात्सल्य और पार्थिव-अपार्थिव सम्मोहक भाव हल्के-गहरे रंगों में उभर आए हैं।
उनमें यदि एक युगद्रष्टा कलाकार की जागृति और एक महान् सर्जक की चेतना थी तो एक साधक की समन्वयता और अनन्यता भी।
चित्रों में उनकी मानवता और उदार समन्वयशील प्रवृतियाँ इतनी खुलकर व्यक्त हुई कि जीवन के अनेकों स्तरों में उनका अवतरण हुआ।
उनकी आत्मा की अनुभूति इतनी प्रखर हो चुकी थी जो उनकी दीर्घकालीन साधना से भी शिथिल न हुई।
उनकी कला-शैली का काफ़ी दिनों तक विरोध हुआ और उन्हें जीवन में उपेक्षा भी सहनी पड़ी।
बाँस की गाँठ और पेड़ की ठूँठ से उन्होंने सिंह आदि कितने ही पशुओं की मुखाकृतियाँ बनाई थीं।
मिट्टी के हल्के-फुल्के खिलौनों में भी उन्होंने अंतर का वह उल्लास व्यक्त किया जो खेल-खेल में नये प्रयोग बन गए।
उन्होंने देश की कला चेतना को पुनः जागृत कर एक नवीन युग का समारम्भ किया।
भारतीय कला के पुराने परम्परागत साँचों के प्रति विद्रोह भाव से प्रेरित होकर नही, अपितु एक मेधावी सर्जक की भाँति कला में स्फूर्ति लाने के लिए उन्होंने नहीं उगती शक्ति को प्रश्रय दिया।
सहजात सृजनाकांक्षा तो उनमें थी ही, सुख-चैन, धन-वैभव और अवकाश ने कूची और रंगों से मनमानी खिलवाड़ करने की उन्हें छूट दे दी।
अपनी अंतर्नुभूतियों और मन की विचित्र झोंक को उन्होंने रहस्यपूर्ण रंगों में व्यंजित किया।
यद्यपि उनकी कला में कोई निश्चित तरतीब न थी, तथापि उनका चित्र-सृजन केवल रईसी विलास मात्र नहीं कहा जा सकता।
वह पाश्चात्य टेकनीक और भावधारा को अपना कर पुरानी चिरपरिचित लीक से आगे बढ़ना चाहते थे।
यूरोप में ‘इम्प्रेशनिज़्म’ और ‘क्यूबिज़्म’ का उस समय काफी जोर था।
क्यूबिक कलाकारों का मत है कि जिस चपटी सतह पर वे चित्र आँकते हैं वह द्विकोण होती है।
अतएव उसपर अंकित आकृतियाँ, वस्तुएँ और दृश्यचित्र भी त्रिकोण की बजाय द्विकोण ही होनी चाहिए।
इसके विपरीत इम्प्रेशनिस्ट अर्थात् प्रभाववादी कलाकार वातावरण की प्रभावोत्पदकता के लिए धुंधले रंगों का प्रयोग आवश्यक समझते हैं।
ये सभी फ्रेंच कलाकार थे और उन्होंने अपनी इस नई शैली से प्रमुख देशों की कला को प्रभावित किया था।
गगनेन्द्रनाथ ठाकुर इन्हीं पाश्चात्य कला-शैलियों से आकृष्ट हुए।
कलापट पर बिखरा यह धूपछाँही सौंदर्य मन को विस्मित कर लेता है।
पर इनकी कला की भावमयी गरिमा ऊब-भरी मनहूसियत लिये नहीं है।
पश्चिमी घनाकृति चित्रों में कलात्मकता का समावेश वहाँ तक अभीष्ट है जहाँ तक कि चिंतन तत्त्व तदनुकूल वातावरण सृष्ट करने में सहायक हो।
प्रायः प्रतीकों के उभार और संस्थिति में उनकी शक्ति इतनी केन्द्रित हो जाती है कि बाहरी सौष्ठव एवं सज्जा पर उनका विशेष ध्यान नहीं रहता।
यहाँ तक कि मातीस और पिकासो जैसे महान कलाकारों के चित्र भी कई बार इस कसौटी पर कलाहीन और अनाकर्षक से जँचते हैं।
उनके हर चित्र में सृजन की स्फूर्त्ति और उत्साह का ऐसा आलोक पूंजीभूत हुआ है कि उसमें शैथिल्य और अवसाद तिरोहित सा लगता है।
‘मृत्यु’ चित्र में भी उनकी रहस्यमयी प्रकृति सजीव होकर विहँस सी रही है।
गगनेन्द्रनाथ ठाकुर को अत्यधिक चित्रण का शौक था।
प्रारम्भ में जापानी चित्रकला ने उन्हें प्रेरित किया।
काकुजी आकाकुरा का प्रभाव उन की प्राथमिक कलाकृतियों पर द्रष्टव्य है।
‘भारतीय कौवे’ शीर्षक चित्र में रंग-विधान और प्रकाश-छाया का कलात्मक निदर्शन लगभग इसी ढंग का है।
पौराणिक विषयों और कल्पित आख्यानों को लेकर यदाकदा बनाये गए उनके चित्र भी बड़े ही सुन्दर बन पड़े हैं।
‘माँ से विदा लेते समय चैतन्य का भक्ति-विह्वल कीर्त्तन’ तथा अन्य कितने ही चित्रों में इस बंगाल के संत की विमोहक भाव-भंगिमाओं के दर्शन होते हैं।
चन्द्र ज्योत्स्ना श्री चैतन्य की मुख दीप्ति को इस प्रकार द्विगुणित कर रही है कि निर्जन में उनकी उन्मुक्त आत्मा अमर शान्ति का सन्देश दे रही है।
‘राँची में संध्याकाल’ के दृश्य में देशी सौंदर्य और भारत की ग्राम्य खुशहाली का दिग्दर्शन होता है।
गगन बाबू प्रयोगी थे और उनके कतिपय अभिनव प्रयोगों एवं परीक्षणों में गहरी बौद्धिक पैठ थी।
चित्रों के अलावा उन्होंने आकृतियों और छवि-चित्रों का भी निर्माण किया।
विश्व कवि टैगोर और सर जे.सी.बोस के बहुत सुन्दर छवि-चित्र उन्होंने अंकित किये हैं।
उनके व्यंग चित्र भी हैं जिनमें तीखी व्यंजना और दिल को बेधने वाला पैनापन है।
‘कानून की शक्ति में’ आदि व्यंग्य-चित्र बड़े ही सफल बन पड़े है।
उन्होंने हिमालय की सौंदर्यमयी, गरिमा और पावनता का भी चित्रण किया है।
ये अवनीन्द्रनाथ ठाकुर के बड़े भाई थे।
इकहत्तर वर्ष तक की आयु को भोग कर कला को एक अरसे तक अपना अमूल्य अवदान देते रहे।
बर्लिन और हैम्बर्ग में इनके चित्रों की प्रदर्शनियाँ हुई।
विदेशी कला मर्मज्ञों ने ‘एक्सप्रेशनिज़्म’ (अभिव्यक्तिवाद) के सफल चित्रण के लिए इनकी भूरि-भूरि प्रशंसा की।
सन् १९१४ में पेरिस में, १९२७ में अमेरिका में और १९३४ में लन्दन में इनकी कला को समर्थन मिला और इस प्रकार विश्वव्यापी ख्याति इन्हें प्राप्त हुई।
‘दि इंडियन सोसाइटी आफ ओरियन्टल आर्ट’ की स्थापना इन्हीं की अदम्य प्रेरणा का परिणाम थी।
अवनीन्द्र नाथ ठाकुर के पश्चात् जो सबसे विख्यात् कलाशिल्पी भारत को विरासत के रूप में मिले उनमें नन्दलाल वसु से बढ़कर उस पीढ़ी में कोई और न था।
कला की प्रगति में उन्होंने जो योगदान दिया वह महान् और गर्व की वस्तु है।
साधना के अनंत पथ पर उन्हें कठिनता से ही पकड़ा जा सकता है।
कलाकार का अपना व्यक्तिगत भावावेग, आकांक्षा और संस्कार ही सब कुछ है।
व्यक्तिगत उपलब्धि की तीव्रता ने निर्वैयक्तिक रूप धारण कर लिया है।
सृजन के समय शिल्पी अपने व्यक्तित्व से ऊपर चला जाता है और उसका विषय भी आवेग से भावना के रस में पहुँच जाता है।
उन्नीसवीं शती के अन्तिम चरण तक आधुनिक भारतीय कला का विषय विस्तार बहुत व्यापक न था।
यद्यपि कलाकार नये दृष्टिकोण लेकर आगे बढ़ रहे थे और विदेशी प्रभावों से भी एक हद तक मुक्त हुए थे, तथापि कला का अभी कोई सुनिश्चित पथ न था।
नन्द बाबू ने अपनी बहुमुखी प्रतिभा से आधुनिक कला के प्रवर्त्तन और उसकी परम्परा के संगठन में अभूतपूर्व योगदान दिया।
कैसे दो महान् कला शिल्पी एक दिन अप्रत्याशित रूप से आ मिले थे-इसका रोचक वर्णन स्वयं अवनीन्द्रनाथ ठाकुर ने ‘जोड़ासाँकोर घारे’ में किया है।
कुछ दिन बाद सत्येन बटवल नामक एक एन्ग्रेविंग का विद्यार्थी एक लड़के को लेकर आया।
वह आकर कहने लगा-‘इसे आपको अपनी क्लास में लेना पड़ेगा।
मैंने गम्भीरता से आँखें ऊँची करके देखा - श्यामल वर्ण का बैठे कद का एक लड़का।
मैंने पूछा ‘कुछ पढ़ना लिखना सीखे हो?’
उसने कहा-‘मैट्रिक पास हूँ।
मैंने कहा-‘देखूं, तुम्हारे हाथ का काम।
उसने एक चित्र दिखाया।
एक कन्या और एक हरिण और लता-पल्लव, पेड़-पौधे-उसने शकुन्तला चित्रित की थी।
‘कल सिद्धिदाता गणेश का एक चित्र बना कर लाओ।’
एक लकड़ी पर ध्वजा स्थापित करके उसमें सिद्धिदाता गणेश का चित्र अंकित किया था।
प्रातःकालीन सूर्य के वातावरण से मिलाकर सुन्दर चित्र बनाया था।
अवनीन्द्रनाथ ठाकुर द्वारा जिस ‘बंगाल आर्ट’ की स्थापना हूई थी उसके स्वरूप का परिष्कार करने में उन्होंने कुछ उठा न रखा।
उन्होंने सीधे अजंता और बाघ गुफाओं के चित्रांकन से प्रेरणा प्राप्त की थी।
अपने सहपाठी असित कुमार हाल्दार के साथ वे अजंता गये और वहाँ से लौट कर ग्वालियर स्टेट में बाघ गुफाओं का अवलोकन किया।
सन् १९२२ में रवीन्द्रनाथ ठाकुर नन्दबाबू को शान्तिनिकेतन के ‘कला-भवन’ का अध्यक्ष बना कर ले आये।
दो वर्ष बाद जब रवीन्द्रनाथ ठाकुर चीन गये तो इन्हें भी अपने साथ ले गये।
कितने ही विशिष्ट चित्र विस्मृत अतीत के गौरव का स्मरण दिलाते हुए इस रहस्यमयी प्रेरणा-कल्पना से प्रसूत हुए।
सूक्ष्म को पकड़ने-आँकने की उनमें अद्भुत क्षमता थी।
वह चमकीले रंगों के वैभव में नहीं, आत्मा की अन्तर्मुखी वृत्तियों में तद्‍रूप हो उठी।
उनके मत से ‘साधक की जो धारा है वही शिल्पी की भी धारा है।’
दोनों अपने-अपने पथ चलकर एक विशुद्ध सर्वगत आनन्द को प्राप्त करते हैं।
दूसरी उपासना या व्रत-आचार का पालन न करने पर भी शिल्पी अपने कला-कौशल की सहायता से ही साधना करता है।
नन्द बाबू सृजन में कलात्मक सम्पूर्णता के क़ायल थे।
अपनी कलाभिरुचियों का धरातल ऊँचा उठाने के लिए उन्होंने जीवन के विभिन्न पहलुओं और उनकी व्याख्याओं का आह्वान किया।
निःसन्देह, नन्द बाबू कभी हार मानने वाले व्यक्ति नहीं थे।
रहस्य जानकर भी जिसकी जिज्ञासा शांत न हो, निरावृत सत्य के सम्मुख भी जो अपनी साधना को भंग न होने दे- वही वस्तुतः सच्चा स्रष्टा है।
जहाँ उसका सत्य तक बदल जाता है या गलत हो जाता है वहाँ किसी प्रकार स्वकीयता नही होती, अर्वाचीनता भले ही हो।
नन्द बाबू अपने ‘स्व’ की सीमा में आबद्ध न थे, उनकी कृतियों में उनका प्रशस्त हृदय और विराट भावनाएँ प्रतिबिम्बित हुई हैं।
वे इस युग के भारतीय कलाकारों की केन्द्रीय विभूति थे।
उनके हाथ से जो निकलता था, उनकी तूलिका जिधर चल पड़ती थी वह ही कला की अमर कसौटी बन जाती थी।
साधना की चरमता पाकर उनकी निर्वाक् अन्तर्वीणा से मानवता की परिभाषा चित्रों में प्रतिध्वनित हो उठी।
शुरू में भारतीय अध्यात्मवाद से उन्होंने प्रेरणा प्राप्त की, पर बाद में सांस्कृतिक संगम की महत्ता सिद्ध करने में वे संलग्न हो गये।
अतीत और आगत को उन्होंने सृजन के सुदृढ़ समन्वयात्मक सूत्र में पिरो दिया।
नन्द बाबू ने एक सहस्र से भी अधिक चित्रों का निर्माण किया था।
उन की प्रारम्भिक कृतियाँ अजन्ता और बाघ गुफाओं से प्रभावित तो थी ही, हिन्दू ‘देववाद’ के भी वे प्रबल समर्थक थे।
उन्होंने लाइन स्केच भी बनाये और रेखाओं द्वारा अत्यन्त सुकोमल एवं सूक्ष्म भाव भी व्यंजित किये।
‘वीणावादिनी’,‘नटीर पूजा’ ‘नटीर नृत्य’ और अन्य कितने ही लाइन-चित्रों में रेखाएँ सजीव होकर बोल उठी हैं।
कतिपय चित्रों में रेखाओं और रंगों का मार्दव सारे वातावरण पर छाया हुआ सा लगता है।
कहीं उषा की सी जीवनस्पर्शी रंगमयता उभर आई है और कहीं आवेश की रंगीनियों में प्रकृति की मनोरम दृश्यावलियाँ मुखर हो उठी हैं।
नन्द बाबू के काम करने का क्षेत्र इतना विस्तृत था कि उसका सहज ही अन्दाज लगाना कठिन है।
उनकी रेखाओं में इतना गत्यात्मक वेग था कि वे अजंता के कलाकारों के समकक्ष थीं।
भारतीय कलाकारों में नंदबाबू ही अजंता से सबसे अधिक प्रभावित हुए।
नन्द बाबू ने भित्ति-चित्रों का भी अत्यन्त सफलतापूर्वक चित्रांकन किया।
सन् १९२१ में उन्होंने बाघ-गुफा के चित्रों की प्रतिकृतियाँ तैयार कीं।
लखनऊ, फैज़पुर और हरिपुर के अखिल भारतीय काँग्रेस के तीन अधिवेशनों के पंडालों की कलात्मक सज्जा भी उन्होंने महात्मा गांधी के आग्रह से अपने हाथों ही सम्पन्न की थी।
हरिपुरा में ऐसे लोकचित्रों को आँका जो सर्वसाधारण की समझ में भी आ सकें।
१९३९ में बड़ौदा राज्य की ओर से इन्हें निमन्त्रण मिला।
इन्होंने ‘कीर्त्ति मन्दिर’ को सुन्दर चित्रों से सुसज्जित किया।
दीवारों के प्रलेप और फड़ बाँधने में नन्द बाबू ने भित्ति-चित्रों की प्रलेप प्रक्रिया अपनाई।
रंग और तूलिका भी विलायती न होकर स्वनिर्मित होती थी।
उन्होंने पुरानी प्रलेपन-सामग्री और देशी रंगों के अगणित प्रयोग सिद्ध किये।
वे और उनके सैकड़ों शिष्य-प्रशिष्यों ने इसी विधि से चित्रों के निर्माण की प्रक्रिया अपनाई।
उन्होंने मिट्टी की मूर्तियाँ और लकड़ी पर भी खुदाई करके आकृतियाँ, निर्मित कीं।
चीनी-जापानी और फारसी पद्धति के अनेक चित्र बनाये।
रामायण, हरिपुरा और सप्तमा की चित्रावलियाँ तथा कालीघाट के पटचित्रों से प्रेरित बंगाली लोककला की बारीकियाँ भी उनकी कला में उभर आई थी।
नन्द बाबू ने कला को प्राणों में ढाल लिया था।
वह जैसे उनके जीवन के साथ एकाकार सी हो गई।
इसके विपरीत नन्द बाबू सदा आगे बढ़ते रहे।
उनमें न श्रांत होने वाली वह व्यापक अन्तश्चेतना थी जो नित-नए परीक्षणों से कभी थकती नही थी।
उनका सौदर्यबोध इतना विकसित हो चुका था कि वे हर हरकत, जीवन के हर पहलू को सौंदर्य से सराबोर देखना चाहते थे।
मौजूदा युग की बौद्धिकता से वे असन्तुष्ट थे जिसने कला और सौदर्य-चेतना को नितांत खंडहर-सा बना दिया है।
यदि सौन्दर्यबोध की महत्ता घट जायगी तो कलात्मक प्रतिभा का भा ह्रास होता जाएगा।
नन्द बाबू कला की टेकनीक और समस्त नियम-उपनियमों से ऊपर उठकर सृजन करते रहे।
कला उनके लिए जीवन के हर पक्ष में समा गई थी।
श्री अवनीन्द्रनाथ ठाकुर की छत्रछाया में असितकुमार हाल्दार को भी अपने सहयोगी नन्दलाल वसु और सुरेन गांगुली जैसे अनेक वरिष्ठ कलाकारों के साथ चित्रकला सीखने का सौभाग्य प्राप्त हुआ था।
आधुनिक भारतीय कला के प्रणयन एवं अनुशीलन में उन्हें उतनी ही एकनिष्ठ तपःसाधना भी करनी पड़ी थी।
अनुभवजन्य गरिमा उनके सृजन को काल-निरपेक्ष चित्रात्मकता प्रदान करती गई जो पूर्वाग्रहों से सर्वथा मुक्त थी।
सन् १८९० में जोड़ासाँको स्थित टैगोर-भवन के विचित्र कलामय वातावरण में इनका जन्म हुआ।
पन्द्रह वर्ष की आयु में इन्हें कलकत्ता के गवर्नमेण्ट स्कूल आफ़ आर्ट मे दाखिल करा दिया गया।
उस समय ई०वी०हेवेल और आनन्दकुमार स्वामी-जैसे कलामनीषियों के सान्निध्य में कला के पुनरुत्थान की गतिविधियों पर इन्होंने दृष्टिपात किया।
उन्हीं के कदमों का अनुसरण करते हुए अन्तर में संजोये संस्कार ही इनके परवर्ती जीवन में सृजन-प्रक्रिया की मूल अन्तःप्रेरणा बन कर उजागर हुए।
१९२१ में नन्दलाल वसु और सुरेन्द्र कार के साथ बाघ-गुफाओं के चित्रों की प्रतिलिपियाँ इन्होंने तैयार कीं।
१९१२ में आर्ट-स्कूल की शिक्षा समाप्त होते ही विश्वकवि टैगोर इन्हें शान्तिनिकेतनन ले आए थे।
उस समय अवनीन्द्रनाथ ठाकुर ने जो इनके मामा होते थे, आश्वासन दिया था, इसको मैं भली भाँति तैयार कर दूँगा।
कलाकार होने के लिए उत्कट पर्यवेक्षण-क्षमता ही तो चाहिए।
लगभग १९१२ से १९२३ तक शान्तिनिकेतन के ‘कला भवन’ में ये विश्वकवि के सम्पर्क में रहे।
चित्रकला के क्षेत्र में ये अब तक काफ़ी प्रख्यात हो चुके थे।
उनकी उत्कृष्ट कलाकृतियों ने कला साधकों का पथ प्रशस्त कर दिया था।
असित हाल्दार में अद्भुत रूप-कल्पना थी, साथ ही चित्रण-सामर्थ्य और रंगों के नियोजन की जीवन्त प्रतिभा भी।
वे कलाकार साधक और शिल्पी दोनों थे, फलतःउनके चित्र प्राणों के रस में डूबकर उतरने लगे।
मुझे कभी-कभी एक प्रकार के अहंकार का अनुभव होता जब मैं देखता कि मेरी चित्रकला को देखकर गुरुदेव मुग्ध हो जाते हैं।
मेरे आँके हुए रेखाचित्रों पर उन्होंने कई गीतों की रचना भी की थी।
असित हाल्दार की असाधारण प्रतिभा हर प्रकार की परिस्थितियों में व्यंजित होती गई।
हाल्दार ने प्रकृति और विराट् मानवता को कवि की भावुक, उल्लसित दृष्टि से निहारा।
विश्वकवि ने अपने एक पत्र में इन्हें लिखा था, तुम केवल चित्रकार ही नहीं हो, कवि भी हो।
यही कारण है तुम्हारी तूली से रसधारा झरती है।
असित हाल्दार के चित्रों में पार्श्व से ऊपर की ओर उठने वाली धूमिल-सी रेखाएँ और कोमल मृदु रंग कविता की तरह फैल जाते हैं।
‘नये-पुराने’ और ‘बंसत-बहार’ में उल्फुल्ल बाल्यावस्था के साथ जर्जर वृद्धावस्था का बड़ा ही कचोटता हुआ तुलनात्मक दिगदर्शन है।
अपनी विशिष्ट शैली से हटकर असित हाल्दार ने भावात्मक विषयों को भी भौतिकवादी पद्धति से निरूपित किया।
प्रारब्ध शीर्षक चित्र में कितने ही अमूर्त्त भाव मूर्त्त हो उठे हैं।
प्रारम्भ में असित कुमार हाल्दार ने भित्ति-चित्रकार के रूप में ख्याति प्राप्त की थी।
इनके उस समय के बड़े-बड़े चित्र भित्ति-चित्रण-शैली एवं उसी टेकनीक को लेकर निर्मित हुए।
अनेक चित्रों में ग्रामीण बालक-बालिकाओं, सन्थाल और उनके लोकनृत्यों की सुन्दर अभिव्यक्ति हुई है।
कृष्ण की रासलीला और गोप-गोपियों को मुग्ध, भक्ति-विह्वल भाव से सिरजा गया है।
साहित्य की अन्तरंग साधना ने इनकी कला में दुहरी सबलता भर दी और निजी मन की सर्जना चित्रों की गम्भीरता में लय होकर आविर्भूत हुई।
सन् १९२३ में विलायत से लौट कर इन्होंने जयपुर और लखनऊ के शिल्प-विद्यालयों के अध्यक्ष पद पर कार्य किया।
हाल्दार की कितनी ही उत्कृष्ट कलाकृतियां आज व्यक्तिगत और सार्वजनिक संग्रहालयों में सुरक्षित हैं।
असित हाल्दार ने भारतीय कला के विशाल सेतु के एक और स्तम्भ को मजबूत किया था जिसके सुदृढ़ आधार पर कला अडिग रूप से स्थित है।
युग प्रवर्त्तक अवनी बाबू जब कला-जागरण का मन्त्र लेकर आए बढ़े तो के०वेंकटप्पा भी उनके अग्रगण्य शिष्यों में से एक थे।
कलकत्ता में अवनी बाबू का शिष्यत्व ग्रहण करने से पूर्व वे मद्रास के आर्ट स्कूल में कला की शिक्षा प्राप्त करते रहे।
उनकी प्रतिभा और सृजन की सहजात प्रेरणा का आभास मिल चुका था।
श्रम और मूक सन्तोष ही इनके जीवन का पाथेय बना रहा।
विचित्र सी मानसिक स्थिति में इस श्रमी और साधक कलाकार ने अपना विशिष्ट पथ चुन लिया।
इन्होंने लघु चित्रण की टेकनीक को अपनाया जो अधिकांश राजपूत शैली और किंचित् मुग़ल पद्धति की छाप लिये है।
इनकी भाव-व्यंजना सूक्ष्म और सांकेतिक होते हुए भी स्पष्ट और बोधगम्य है।
इनके रेखांकन में हाथ की सफाई और सौम्य सौष्ठव है।
लघु चित्रण ने उनकी व्यंजना को अधिक प्रखर बना दिया है।
विषय-वस्तु में फैलाव दृष्टिगोचर नहीं होता, पर इसी कारण उसमें प्राणवत्ता और गहराई अधिक आ गई है।
लघु अंकन और सर्जना की अन्य विशेषताओं के संयोग से इन्होंने उसकी असलियत को समझा और हृदयंगम किया।
फलतः इनके दृश्य-चित्रणों में यथार्थता का समावेश हो गया।
प्रकृति से इनकी कला का रागात्मक सम्बन्ध है।
इनकी वृत्ति अंतर्मुखी होकर प्रकृति की आत्मा में झाँकने का प्रयास करती है।
प्राकृतिक दृश्य कलाकार की भावना से आच्छन्न होकर सूक्ष्म, पर साथ ही अन्तर की आस्था को उद्बुद्ध करते हुए वे प्रकट होते हैं।
वेंकटप्पा के सौन्दर्यबोध की दूसरी विशेषता उनका हठयोग है।
वे स्वयं निष्ठा के व्यक्ति हैं।
उनका रोबीला आडम्बरहीन व्यक्तित्व हर किसी के समक्ष खुलकर नहीं बिखरता।
वे अपने आप में डूबे हुए से रहते हैं, किन्तु इसका यह अर्थ नहीं कि वे निरे असामाजिक हैं।
इनके अनेक चित्रों में अंतर की कुंठा उभर आई है।
स्वर्णमृग में मारीच दूर खड़ा हुआ राम के समीप बैठी जानकी का ध्यान आकर्षित कर रहा है।
उसकी छाया समीप ही पोखर के जल में प्रतिबिम्बित हो रही है।
राम के मुखारबिन्द पर भावी संकट की द्योतक मायूसी और मलिनता है।
सीता भयभीत सी कौतूहलपूर्ण दृष्टि से आदर्श हिन्दू पत्नी की भाँति पति में पूर्ण आश्वस्त है।
मदोन्मत रावण बादलों के अंधकार में खोया हुआ दानवी घृणा को साकार कर रहा है।
बहुत कम भारतीय चित्रकार इस ढंग की चित्रण-पद्धति अपना सके है।
मैसूर महाराज स्वर्गीय कृष्ण राजेन्द्र जी के आग्रह से इन्होंने दरबार हाल के अम्बाविलास में बुद्ध और राम के जीवन-प्रसंगों का आकर्षक अंकन किया था।
दुःख है कि ये मूल्यवान कला-निधियाँ महलों में ही बन्दी होकर सामान्य जनों की दृष्टि से दूर जा पड़ी हैं।
इन्होंने लघु आकृति चित्रों का भी हाथी दाँत पर निर्माण किया है।
कूचविहार की महारानी ने अपने मृत पति का एक आकर्षक छवि-चित्र इन्हीं से तैयार कराया था।
राजा-महाराजाओं और वैभवशालियों के पास रहकर भी इनका दुर्दम्य व्यक्तित्त्व कभी दमित न हुआ।
कला के गम्भीर प्रयोजन को इन्होंने चटकीले रंगों के आकर्षण में भटकने दिया।
इनकी अपनी शर्तें हैं, अपना एक पृथक् तरीका है।
वेंकटप्पा में कलाकार की अहम्मन्यता है, पर कृत्रिमता नहीं।
इनके जीवन का स्वप्न स्वयं कला-साधक बनकर दूसरों को भी इसी ओर प्रेरित करना है।
बनारस के ‘कला-भवन’ और कलकत्ता के ‘इण्डियन सोसाइटी आफ़ ओरियिण्टल आर्ट’ में कुछ अर्से तक काम करने के पश्चात् वे अपनी सहजात सृजन प्रेरणाओं को राजस्थान तक ले गए।
जयपुर के आर्ट-स्कूल में प्राध्यापक रहकर कला के व्यापक प्रसार में योग दिया।
चित्रकला संसार की वह सजीव वस्तु है जिससे हम कभी पृथक् नहीं हो सकते।
हमारे जीवन के प्रत्येक शुभाशुभ अवसर पर चित्रकला ही दृष्टि में आती है।
मनुष्य जो कुछ देखता या अनुभव करता है उन्हीं वस्तुओं को वह कागज़, दीवार, पत्थर आदि पर रंग एवं तूलिका द्वारा चित्रित करता है।
चित्रितावस्था के पश्चात् हम उस निरीक्षण या अनुभव के मूल परिणाम को चित्र और उसके विज्ञान को चित्रकला कहते हैं।
जीवन के अनुभवों को निरीक्षण की परिधि में समेट कर जो व्यक्ति रंग एवं रेखाओं द्वारा सब के सामने रखता है उसे ही वस्तुतः चित्रकार कहते हैं।
शैलेन्द्र दे के कृतित्व में ‘बंगाल स्कूल’ की विशिष्ट कला-धाराएँ उतार पर आ गई थीं।
कला के उच्च स्तर की दृष्टि से उनका महत्त्व घट गया था।
मान लीजिए मन्दिर के समक्ष नृत्य हो रहा है और चित्रकार इस भाव को चित्रित करना चाहता है।
हृदय में भाव उठते ही शरीर स्वयं वैसा ही हो जाता है।
उसे ही चित्रकार का ‘मूड’ कहते है और ऐसी ही अवस्था में उत्तम चित्र बनता है।
यदि वह हँसता हुआ, क्रीड़ा करता हुआ चित्र बनाना चाहे तो वह स्वयं भी उसी प्रकार करे जिससे उसका शुद्ध भाव प्रतीत हो।
निःसन्देह, कलाकार की अन्तर्नुभूति और सर्जना की धाराएँ साथ-साथ बहा करती हैं।
उसकी दृष्टि इतनी विराट् है कि उसके जीवनदर्शन का कहीं ओर-छोर नहीं पाया जा सकता।
उसका यह सृजन काल के बंधन से न बँधकर उस चिरंतन सत्य से बँधा है जो बाह्य से नहीं, हृदय से सम्बन्धित है।
शैलेन्द्र दे ने मरुभूमि में कला का स्रोत बहाया है।
उन्होंने कितने ही उत्साही युवकों को कला की दीक्षा दी और कलाकार तैयार किये।
आधुनिक कला के क्षेत्र में अध्यात्म को आधार मानकर जीवन की सर्वात्मकता एवं समग्रता के आन्तरिक ऐक्य में आस्था रखने वाले कलाकारों में क्षितीन्द्रनाथ मजूमदार अग्रगण्य हैं।
शुरू से ही इन्होंने एक सहज, निजी अनुभूत दर्शन अपना लिया था।
अतएव कभी भी अपनी कला को इन्होंने वादग्रस्त नहीं बनाया।
एक सजग प्रेक्षक की भाँति इनके काम करने की पृथक् प्रणाली है।
मजूमदार की अधिकांश उत्कृष्ट मौलिक कृतियाँ बंगाल के इसी महान् संत की अविरल जीवन-धारा से प्रेरित हुई हैं।
क्षितीन्द्र मजूमदार कट्टर वैष्णव हैं।
उनकी चेतना अपने द्वारा सृजित विश्व में निरीह शिशु सी विचरती है।
कल्पना के कलेवर को भावाच्छन्न करके वे अपनी शक्ति और स्फूर्ति को केन्द्रित कर जीवन के भीतर झाँका करते हैं।
यद्यपि वे सदैव अभावों में पले और शिक्षा भी उन्हें पूरी न मिल सकी, तथापि बचपन से ही उनका रुझान कला की ओर था।
प्रारम्भ से ही ये अत्यधिक संकोची और बहुत कम बातचीत करते थे।
चुपचाप किसी कोने में कागज़ व कूची लेकर बैठना और काम करना उन्हें रुचिकर था।
उन्हें ख्याति या किसी के द्वारा पीठ ठोके जाने की कतई परवाह न थी।
कलाकार की अनुभूति की तीव्रता ने समस्त गोचर उपकरणों को सहज संवेदनीय और वरेण्य बना दिया है।
दूसरे दृश्य में कृष्ण मध्य में खड़े है और गोपिकाएँ एक दूसरे का हाथ पकड़े गोल घेरा बनाये हुए आनन्द-सागर में निमज्जित सी हो रही हैं।
सौन्दर्य और निष्ठा का यह कैसा द्युतिमान दृश्य है।
राधा-कृष्ण और गोप-गोपिकायों के बड़े ही हृदयस्पर्शी अनूठे प्रसंग इनकी तूलिका से निस्सृत हुए हैं।
चैतन्य महाप्रभु के जीवन-प्रसंग भी उतने ही कारुणिक और मर्मस्पर्शी हैं।
‘शकुन्तला’ में रंगमय मोहक वातावरण विषय के प्राणों को प्रस्फुरित करता हुआ रंगों की ताजगी में घुलमिल जाता है।
शकुन्तला की शारीरिक भंगिमा में श्रृंगारिक पुट है जो अत्यन्त कौशल से व्यंजित हुआ है।
कला की अंतर्हित एकता के प्रतिपादन में ये अत्यन्त सजग हैं।
ये एक अन्तर्दर्शी कलाकार तो हैं ही, कवि हृदय भी रखते हैं।
मजूमदार उन थोड़े से कलाकारों में से हैं जिन्हें सच्ची अन्तर्प्रेरणा की अनुभूति हुई है।
आजकल इलाहाबाद विश्वविद्यालय के फाइन आटर्स डिपार्टमेंट के अध्यक्ष के बतौर ये कार्य कर रहे हैं।
शारदा उकील आध्यात्मिक चिन्तन और दर्शन के क्षेत्र से होकर कला के सृजन की ओर अग्रसर हुए थे, अतएव उन्होंने इस निर्दिष्ट पथ की खोज में अपनी मौलिक प्रेरणा और अन्तर्भूत जिज्ञासा के सम्बल पर कार्य किया।
बचपन से ही भगवान बुद्ध के जीवन से वे अत्यधिक आकृष्ट हुए।
बुद्ध की साधना और तपोमय जीवन में उनके प्राणों के लिए स्फूर्ति भी थी और शान्ति भी, फलतः उस विराट्, सूक्ष्म रहस्यमय के वे वैविध्यपूर्ण चित्र आँक सके।
भावात्मकता की मूर्च्छना भी उनके चित्रों में समाहित हो गई।
बुद्ध के महान् पौरुष में विश्वास और श्रद्धा उकील के अन्तर की गहराइयों में उतरती गई।
मन से तादात्म्य स्थापित कर वे अपने रंग व रूपाकारों में इस गहरी अनुभूति को दर्शा सके।
उन्होंने उत्पीड़ित जीवन की व्यथा को मुखर किया और महान् विपन्न तक के आगे श्रद्धा से सिर झुका दिया।
उन्होंने निराश, व्यथित और कष्ट से गंभीर हुई मनः स्थितियों को दर्शाने में विशेषता प्राप्त की है।
‘सन्देश’ चित्र में एक गोपिका कृष्ण की बाँसुरी को उत्सुक नेत्रों से निहार रही है और कृष्ण ऊपर लटके हुए इन्द्र-धनुषी बादलों में छिपे बैठे हैं।
एक दूसरे चित्र में विरहिणी सीता की दयनीय मुद्रा का बड़ा ही भव्य चित्रण हुआ है।
शारदा उकील की कला का विस्तृत पट आध्यात्मिक है।
सम्पूर्ण दृश्योपलब्धि की चिन्ता किये बगैर वे मन की सहजानुभूति को अदृश्य अस्पृश्य, भावोछ्‌वास भरे रंगों में उड़ेलते हैं।
किसी एक ही व्यक्ति के लिए अथवा एकांगी दृष्टिकोण को लेकर आँका गया चित्र सर्वग्राही नहीं हो सकता।
चित्र आदर्श होना चाहिए।
उकील ने दिल्ली में ‘शारदा कला केन्द्र’ की स्थापना कर एक बहुत बड़ा कार्य सम्पन्न किया।
इस संस्था ने कितने ही सुप्रसिद्ध कलाकारों को जन्म दिया है।
बहुमुखी प्रतिभा के धनी तुंगनाथ श्रीवास्तव भारतीय परम्परागत कला की सार्थकता के समर्थक रहे हैं।
उसके सौन्दर्य में गहरे उतर कर इन्होंने अपनी जिज्ञासु दृष्टि से अंतर्मुखी वस्तुसत्ता की सम्पूर्णता को ग्रहण किया है।
न तो ये प्राचीनता के कायल है और न ही यथार्थता के।
हूबहू नकल करना तो फोटोग्राफ़र का काम है, कलाकार का नहीं।
वह अपने पृथक् कोण से दृश्यवस्तु को आँकता है।
कला का दायरा असीमित है, किसी देशकाल की परिधि में ही सिमटा हुआ नहीं, वरन् बहुविध देशीय व अंतरदेशीय परम्पराओं का प्रतिनिधित्व कर सकता है।
ये युगानुरूप व समयानुकूल परिवर्त्तनों में विश्वास करते हैं।
तत्कालीन समस्याओं, विचारधाराओं और नित-नये विकासशील तत्त्वों को आत्मसात् करते हुए अपने ढ़ग से उनका समाधान व समन्वय करना कलाकार के सृजन- कौशल की सार्थक कसौटी है।
इलाहाबाद के एक नैष्ठिक परिवार में ये पैदा हुए।
प्रतीक पद्धति पर प्रायः चित्र निर्माण करते हैं, जो भारतीय परम्परा का प्रतिनिधित्व करते हुए भी समय से पीछे नहीं हैं।
रंगों के मिश्रण में अनेक प्रयोग किये हैं।
बम्बई की १९५५ और १९५६ की सर जे०जे०स्कूल आफ आर्ट प्रदर्शनियों में इन्हें पदक प्रदान किये गए।
इलाहाबाद और बम्बई में इन्होंने अपनी वैयक्तिक प्रदर्शनियाँ भी की हैं।
इन्हें नृत्य और संगीत में भी रुचि है और ये कला विषयक वार्ताएँ रेडियो से प्रसारित करते रहते हैं।
इलाहाबाद की कला-परिषद के ये सेक्रेटरी रहे हैं।
सुप्रसिद्ध प्रगतिशील कलाकार चिन्ताप्रसाद की कला जन-संघर्षों से प्रेरित हुई।
जीवन की उन्मुक्त लहरों में बिखरकर वे उसके असीम, अथाह रूप में पैठना चाहते हैं।
अति प्रबल झंझावातों, जीवन थपेड़ों और वेदना की आकुल छटपटाहट में उनकी कला पनपी और अपनी विशेषता में ढल गई।
दर्द की कराह की गूँज उनके अंतर को मसोसती रही।
बंगाल का अकाल जब पड़ा और त्रस्त मानवता कराह उठी तो इनकी रेखाएँ उभरकर हड़कम्प सा मचाने लगीं।
कितने ही नज़ारे बरबस मुखर हो उठे।
शोषक-वर्ग की बर्बरता पर इन्होंने अपनी तूलिका से भीषण प्रहार किये हैं।
कहीं हृदय को अभिभूत करने वाली करुणा है तो कहीं व्यंग्यात्मक तलवार की सी घातक चोट करने वाली कार्टून शैली।
गरीबी, संघर्ष, बर्बादी की न जाने कितनी स्थितियाँ सामने पड़ती रहती हैं जिनकी उपेक्षा नहीं की जा सकती, वे प्राणों को मथने लगती हैं।
चिन्ता कलाकार है और कलाकार की सौन्दर्यलुब्ध आत्मा प्रकृति की रमणीयता में रमना चाहती है।
जन नाट्य संघ की ओर से इलाहाबाद में आयोजित कान्फ्रेंस के अवसर पर इन्होंने ‘संघर्ष’ और ‘विजय’ दो चित्र बनाये जो बहुप्रशंसित हुए।
इन्होंने भारत-चीन मैत्री के दिग्दर्शक भित्तिचित्रों का भी निर्माण किया।
जयपुर आर्ट स्कूल में इन्होंने प्रवेश पाने का प्रयत्न किया तो वहाँ भी कुछ ऐसी ही परिस्थितियाँ सामने आईं।
१९४१ में जब बर्मा का पतन हुआ तो ये चित्तागाँव में थे।
वहाँ के विभीषिका भरे नज़ारे और रौरव दृश्यों ने इन्हें मानसिक व्यथा पहुँचाई।
उस समय इन्होंने पोस्टर चित्र बनाए और जनता के दुःख दर्दों का दिग्दर्शन कराया।
बंगाल के पट चित्रों और लोक-कला से भी इन्हें विशेष प्रेरणा मिली है।
कला-क्षेत्र में जब ये अवतीर्ण हुए तो पुनरूत्थान आन्दोलन का नेतृत्व करने वाले अवनीन्द्र नाथ ठाकुर का विशेष प्रभाव था।
नई शैली के कलाकार हैं जो आधुनिक भावबोध और कला संचेतना पर आधारित चित्रों की सृष्टि करते हैं।
पाल क्ली, कांदिस्की, जान मिरो, जुआन ग्रिस जैसे कलाकारों का प्रभाव इनके कृतित्व पर पड़ा है।
आस-पास की परिस्थितियों का एक अत्यन्त तीखा और कचोटता रूप इनके कृतित्व में उभरा है।
अनेक चित्र व्यंग्यात्मक हैं जो कार्टून पद्धति पर निर्मित हुए हैं।
ये प्रयोगी हैं और अद्भुत आकार संयोजना पर सिरजे विचित्र मूडों को रंग एवं रेखाओं में आबद्ध करने का प्रयत्न करते हैं।
मानव संवेदना को जगाने की चेष्टा में ऐसे चित्र निरीह केंचुए से रेंगने लगते हैं, उनमें विसंगतियाँ उभर आती हैं और यों वे रसानुभूति नहीं विरसता उत्पन्न करते हैं।
विपिन अग्रवाल कला में अर्थ ढूँढ़ने के पक्ष में नहीं हैं।
ये विदेश हो आए हैं और समसामयिक कला-प्रदर्शनियों में भाग लेते रहे हैं।
देहरादून के तरुण शिल्पी रणवीर सक्सेना ने यथार्थ स्तर पर चित्र-सर्जना को नया मोड़ दिया है।
वे कला के हर रुख को पहचानते हैं, साथ ही वे इस तथ्य से भी अवगत हैं कि कलाकार को अपनी सीमा लाँघने में कितना घोर श्रम करना पड़ता है।
शुरू में बंगाल स्कूल का प्रभाव इनकी कला पर था।
पहाड़ी लोगों की विभिन्न भंगिमाएँ, उनके रहन-सहन और जीवन बिताने के तौर-तरीके, तदनुरूप वातावरण और उनकी प्रकृति के हर पक्ष का उद्घाटन हुआ है।
इनकी भावसत्ता में खोकर अनेक चित्र अन्तर्भूत सत्य और भावनात्मक तादात्म्य की सम्पूर्ति के प्रतीक हैं।
रणवीर अधिक से अधिक श्रम व अध्यवसाय के हामी हैं जो इनके निकट रचनात्मक क्षमता का पर्याय है।
दरअसल, इसी में से तरह-तरह के काम सामने आते हैं।
यह कहने का प्रयोजन किसी प्रवृत्ति की निन्दा या आलोचना नहीं है, प्रत्युत् अनुभव की गई आत्मानुभूति व सच्ची अभिव्यक्ति से है।
सत्य ही सुन्दर होता है।
इटावा के मध्यवर्गीय परिवार में रणवीर पैदा हुए।
विभिन्न दृश्यों की त्वरा और कचोट इनके प्राणों को झँझोड़ जाती है।
इन छुटपुट जीवन-बिम्बों में से इन्होंने आदिवासियों की चित्रमाला प्रस्तुत की है।
जलरंग और तैलरंगों में इन्होंने अनेक ‘पोर्ट्रेट’ बनाये हैं।
इनकी रेखाकृतियाँ भी बड़ी ही सबल व मुखर हैं।
अबनीन्द्रनाथ ठाकुर द्वारा प्रेरित चीनी-जापानी वाश-टेकनीक के भी इन्होंने कतिपय प्रयोग किये हैं।
धार्मिक व पौराणिक विषयों को लेकर भी इन्होंने अपने समर्थ सृजन शिल्प का परिचय दिया है।
देहरादून के दूसरे सुप्रसिद्ध चित्रकार द्विजेन सेन ‘बंगाल स्कूल’ की निष्ठा के साथ आगे बढ़े हैं।
कलाकार के रागात्मक तत्त्वों के साथ शैली-शिल्प का नित्य सम्बन्ध है।
इन्होंने न केवल रंगों, वरन् अन्य माध्यमों जैसे खपच्चियों और बेंत से भी कलाकृतियाँ सृष्ट की हैं।
बर्दवान में इनका जन्म हुआ।
अकस्मात् पिता की असमय मृत्यु ने एक बोझ इनके मन पर डाल दिया।
आर्थिक स्थिति चरमरा उठी, आजीविका की समस्याएँ सामने आई, इन्हें अनेक संघर्षों का सामना करना पड़ा।
यही निष्ठा व प्राणोन्मेष इन्हें शांतिनिकेतन की ओर खींच रहा था।
कला भवन में आचार्य नन्दलाल वसु के तत्त्वाधान में ये कला-साधना में प्रवृत्त हुए।
कला के तपोनिष्ठ आचार्य अवनीन्द्र नाथ ठाकुर के सृजन शिल्प से भी ये अभिभूत हुए।
बिनोद बिहारी मुखर्जी की लोकरंजक ग्राम्य शैली का प्रभाव भी इन पर पड़ा।
ये अपने दृष्टिकोणों में प्रगतिशील हैं।
आत्म साक्षात्कार की क्षुधा अदृष्ट के प्रति दृष्ट की पुकार है।
द्विजेन सेन ने नव-नव रूपों को क्लासिक अभिव्यक्ति दी है।
नौटियाल लखनऊ स्कूल के उन वरिष्ठ कलाकारों में से हैं जो न सिर्फ़ चित्र-सृष्टि के विभिन्न रूपायनों में रुचि रखते हैं, वरन् कला को उन्होंने प्रेरित और पुष्ट भी बनाया है।
ये उत्तर प्रदेश कलाकार संघ के संस्थापकों में से हैं और स्थान-स्थान पर आर्ट स्टूडियों की स्थापना में रुचि रखते हैं।
विभिन्न शैलियों के उपयोग पक्ष पर इनका ध्यान केन्द्रित है और अनेक प्रदर्शनों व कला-आयोजनों को प्रोत्साहन दिया है।
पटना की शिल्पकला परिषद् और अन्य समसामयिक समारोहों व औद्योगिक प्रदर्शनियों में इन्होंने सोत्साह भाग लिया है।
आज के युग का प्रभाव कला पर हावी है जिससे नये-नये वाद और प्रणालियों का जन्म हुआ है, किन्तु ये ‘सत्यं-सुन्दरम्; के कायल हैं।
ये भी लखनऊ के वरिष्ठ कलाकारों में से हैं।
इन्होंने वीरेश्वर सेन और ललित मोहन सेन के तत्त्वाधान में कार्य किया।
कुछ समय तक शांतिनिकेतन में भी कला का अध्ययन करते रहे।
ये चित्रकार और सुप्रसिद्ध ग्राफिक आर्टिस्ट हैं।
कला और शिल्प की बारीकियों का अध्ययन करने के लिए इन्होंने समूचे भारत का व्यापक दौरा किया है।
मसूरी के कला- प्रदर्शनी समारोह में इन्होंने भाग लिया।
ये लेखक और रेडियो वार्त्ताकार भी हैं।
खुर्जा के कलाकार नन्दकिशोर शर्मा लगभग बीस-पच्चीस वर्षों से कला साधना कर रहे हैं।
इन्होंने परम्परागत भारतीय शैली में विभिन्न माध्यमों में चित्र- सृष्टि की है।
आलेखन और शिल्पकारी में विशेष दक्ष हैं।
इन्होंने नई प्रणालियों को भी अपनाया है और सूक्ष्म अलंकृति और शिल्प-विधियों के विभिन्न प्रयोग किये हैं।
मेहता ने कला के क्षेत्र में क्रान्तिकारी प्रयोग किये हैं।
बड़ा ही अद्भुत है इनका ढंग जिसमें भाव आलम्बन ही प्रमुख है और प्रतिपाद्य विषय नगण्य।
इनके चित्र प्रदर्शनी में रखे गये तो इन नितान्त नए और निराले प्रयोगों ने दर्शकों को एकबारगी चकाचौंध कर दिया।
कानपुर के कृष्ण खन्ना नव्यवादी कलाकारों में अग्रगण्य हैं।
उनके चित्रों में रूप या आकार का प्राधान्य नहीं, वरन् प्रतीकात्मक भावाभिव्यक्ति ही महत्त्व रखती है।
चित्रों में नितान्त वैयक्तिक निष्पत्तियों के माध्यम से विशेष विद्या के दर्शन होते हैं।
खन्ना मूलतः पंजाबी हैं, पर वर्षों से कानपुर में रह रहे हैं।
भारत का इन्होंने व्यापक दौरा किया और अनेक बार यूरोप घूम आए हैं।
विदेशों की आधुनिक कलाधाराओं का इनका गंभीर अध्ययन है।
कानपुर के दूसरे सुप्रसिद्ध कलाकार विश्वनाथ खन्ना शांतिनिकेतन के छात्र रहे हैं।
उनकी कला बंगाल स्कूल की आदर्शवादी परम्पराओं से प्रेरित है, खासकर नन्दलाल वसु के चरणों में बैठकर इन्होंने कला-साधना की है।
भारत के प्राचीन मूर्ति शिल्प से ये विशेषकर प्रभावित हैं।
राजपूत और मुग़ल कला की रंगमयता भी इनके प्राणों को छू गई है।
१९४६ में मेरठ के काँग्रेस अधिवेशन पंडाल की चित्र सज्जा का काम इन्हें सौंपा गया था।
लखनऊ, कानपुर, आगरा, बम्बई, कलकत्ता और १९५६ में ललित कला अकादेमी द्वारा आयोजित बौद्ध कला प्रदर्शनी में इन्होंने भाग लिया।
अनेक स्थानों में व्यक्तिक प्रदर्शनियाँ भी की हैं।
ये उत्तर प्रदेश कलाकार संघ और नई दिल्ली की आल इंडिया फाइन आर्ट्स एंड क्राफ्ट्स सोसाइटी के सदस्य हैं।
विभिन्न प्रवृत्तियों की प्रगति की दृष्टि से उत्तर प्रदेश के कलाकार किसी से पीछे नहीं हैं।
प्रचार-प्रसार और आत्म विज्ञापन से दूर कितने ही नये-पुराने कलाकार बहुमुखी कला-साधना में प्रवृत्त हैं।
डी०ए०वी कालेज, कानपुर के ड्राइंग और पेंटिग विभाग के अध्यक्ष सी० बर्त्तारिया लगभग १९४३ से कला-साधना में प्रवृत्त हैं।
स्वान्तःसुखाय इन्होंने अन्तरंग चिन्तन को प्रतिमाओं की विभिन्न भंगिमाओं में साकार किया है।
न सिर्फ़ इन्होंने कला सर्जना की, वरन् कला के आयोजन एवं उत्थान में भी पर्याप्त योगदान किया है।
इलाहाबाद की फाइन आर्ट्स एकेडमी के ये डायरेक्टर रहे है।
ग्राफिक कला के विशेषज्ञ हैं और नित-नई पद्धतियों द्वारा इन्होंने कला-क्षेत्र में अपनी बहुमुखी सेवाएँ प्रदान की है।
हरिहर लाल मेढ़- परम्परागत शैली के कलाकार हैं।
मेढ़ भारत की महान् सांस्कृतिक उपलब्धियों को मौजूदा भौतिक सभ्यता की निर्मम चोटों से बचाना चाहते हैं।
लखनऊ गवर्नमेंट कालेज से इन्होंने फाइन आर्ट्स में डिप्लोमा लिया।
उत्तर प्रदेश सरकार की ओर से डेपुटेशन पर शांतिनिकेतन में इन्हें आगे अध्ययन के लिए भेजा गया।
सरकारी छात्रवृत्तियों का उपयोग कर इन्होंने बहुमुखी दिशाओं में कार्य किया है, खास कर लैंकर पेटिंग में इन्होंने विशेष रूप से प्रशिक्षण प्राप्त किया है।
१९३५ में लंदन की बर्लिंगटन हाउस भारतीय कला प्रदर्शनी में भी इन्होंने भाग लिया।
लखनऊ के गवर्नमेंट कालेज में ये आजकल आर्ट्स विभाग के अध्यापक हैं।
अवतार सिंह पंवार- चित्रकार और मूर्त्तिकार हैं, खासतौर से भित्तिचित्रण और म्यूरल में विशेषता हासिल की है।
शांतिनिकेतन में इन्होंने शिक्षा पाई और वहीं से फाइन आर्ट में डिप्लोमा लिया।
१९५२ में कलकत्ता और १९५४ में कल्यानी के अखिल भारतीय कांग्रेस समिति के अधिवेशन पंडालों में सहयोगी कलाकार के रूप में इन्हें सुसज्जा कार्य सौंपा गया।
आजकल ये लखनऊ के गवर्नमेंट कालेज आफ आर्ट्स एंड क्राफ्ट्स में माडलिंग और मूर्त्तिशिल्प विभाग के सहायक प्राध्यापक हैं।
सुखबीर संघल-चित्रकार और मूर्तिकार हैं।
लगभग २५-३० वर्षों से व्यावसायिक कलाकार के बतौर स्वतन्त्र साधना कर रहे हैं।
चित्रकला,मूर्त्तिकला और अन्य कलाओं के प्रशिक्षण एवं अभ्युत्थान की दृष्टि से इन्होंने ‘कला भारती’ संस्था की स्थापना की है।
१९४६ में एकेडेमी आफ् फाइन आर्टस में स्वर्णपदक और १९४३ में बाम्बे आर्ट सोसाइटी प्रदर्शनी में इन्हें प्रथम पुरस्कार प्राप्त हुआ।
मुकुन्द देव घोष- उदीयमान प्रतिभा के व्यावसायिक कलाकार हैं।
इन्होंने मद्रास से फाइन आर्ट्स में डिप्लोमा लिया।
आजकल इलाहाबाद में गवर्नमेंट इंटरमीडिएट कालेज में शिक्षक के पद पर नियुक्त हैं।
भारत के सुदूर प्रदेशों का इन्होंने व्यापक दौरा किया है।
एकेडेमी आफ फाइन आर्ट्स की वार्षिक प्रदर्शनियों में भी ये भाग लेते रहे हैं।
श्रीराम वैश- ग्राफिक और शिल्पकला के विशेषज्ञ हैं।
उत्तर प्रदेश सरकार की छात्रवृत्ति पर ये दो वर्षों तक यूनाइटेड स्टेट्स ऑफ़ अमेरिका में कला का शोध कार्य करते रहे।
असित कुमार हाल्दार और देवी प्रसाद राय चौधरी के साथ इन्होंने अनेक चित्रण कार्यों को सम्पन्न किया।
विभिन्न प्रणालियों के हामी और देशी-विदेशी परम्पराओं के उत्थान में अभिरुचि रखते हैं।
भारत में आयोजित प्रायः सभी प्रमुख कला-प्रदर्शनियों में सोत्साह है।
आजकल वाराणसी में बी०पी०के० गवर्नमेंट पालिटेकनीक के प्रिंसिपल हैं।
अजमत शाह- अलीगढ़ के सुप्रसिद्ध नव्यवादी कलाकार हैं।
नई कल्पना पद्धति से नई दिशाओं की ओर अभिमुख होने से कतराना नहीं चाहिए।
लखनऊ के गवर्नमेंट कालेज आफ आर्टस एंड क्राफ्ट्स से इन्होंने डिप्लोमा लिया।
अलीगढ़ और दिल्ली में इन्होंने अपनी व्यक्तिक प्रदर्शनियाँ की है।
कला के विकासशील तत्त्वों के मुख्यतः दो रूप यहाँ विकसित हुए।
जयपुर,जोधपुर,बीकानेर,जैसलमेर,अलवर,नाथद्वारा,किशन गढ़ और कोटा-बूँदी शैलियाँ यहाँ की कला के अविभाज्य अंग है।
राजप्रासादों और विशाल भवनों के मुख्य कक्षों की दीवारों को चित्रांकित किया जाता था जिसमें विभिन्न माध्यमों व सृजन प्रणालियों को प्रश्रय मिला।
चित्रण शिल्प और लोक शिल्प की यह परम्परा अत्यन्त प्राचीन है जिसका काल निर्णय कभी-कभी कठिन हो जाता है।
आधुनिक यंत्र युग के दौर में इस उदात्त भावना का ह्रास तो हुआ, पर फिज़ाँ न बदली।
1960 में ‘जयपुर स्कूल आफ आर्ट’ की स्थापना हुई तो चित्र शिल्प और कारुशिल्प की अभिनव प्रणालियाँ सामने आईं।
सुप्रसिद्ध कला-विशेषज्ञ थामस एच०हैण्डले ने जयपुर निर्मित वस्तुओं को प्राचीन मिस्र के उत्कृष्ट कला-नमूनों के समकक्ष रखा था।
उस समय कुशल कलाकार विश्वेश्वर ने कला के नये-नये फार्मूलों पर प्रकाश डालते हुए उसकी बारीकियों पर सर्वप्रथम दृक्पात किया।
राजस्थानी कलाकारों में सर्वाधिक प्रसिद्ध रामगोपाल विजयवर्गीय को रंग और रेखाओं का जादूगर कहना अनुचित न होगा।
कैशोर प्रणय का उन्मेष न जाने कितनी रंग एवं रेखाओं में सिहर उठा है।
ऐसी कितनी ही अनाहूत और अचिन्त्य भावभंगियों को इन्होंने अपने सृजन-शिल्प का विषय बनाया है।
सामान्य परिवार में जन्मा, दर-दर की ठोकर खाकर रास्ता बनाने वाला यह कलाकार जीवन संघर्षों से जूझते हुए कला की ओर उन्मुख हुआ।
बालेर इनकी जन्म भूमि थी, पिता वहाँ के ठाकुर के कामदार और व्यवसायी प्रवृत्ति के व्यक्ति थे, बच्चे को वकील बनाने का स्वप्न देख रहे थे।
पर बालक की रुचि प्रारम्भ से ही कला की ओर थी।
खड़िया और कोयले से दीवारों पर आकृतियाँ खींचना उसे अधिक रुचिकर था।
उसकी दूसरी ‘हाबी’ थी रंगीन तस्वीरों को इकट्ठा करना।
कपड़े के थानों पर चिपकी तस्वीरें या कहीं और पड़ा कोई चित्र मिल जाता तो सँजोकर रखना।
रंगों का खज़ाना जैसे इनकी नज़रों के सामने खुल पड़ा।
बालेर के ठाकुर साहब साहित्य व कलाप्रेमी थे।
आगे बढ़ने में इन्हें उनसे विशेष प्रेरणा एवं प्रोत्साहन मिला।
शुरू में बंगाल स्कूल अजन्ता से ये विशेष प्रभावित थे।
इस पद्धति पर इन्होंने अनेक चित्रों का निर्माण किया।
इनके कुछ चित्रों पर मालवा शैली की भी छाप है।
किन्तु इनके परवर्त्ती चित्र राजस्थानी लोक संस्कृति से मुख्यतः प्रेरित है।
ऐसे सैकड़ों चित्र में इन्होंने सिरजे जिन्होंने लोक जीवन में बिखरे प्रसंगों, घटनाओं और विशेषताओं को उभार कर दर्शाया।
इन्होंने अनेक धार्मिक एवं क्लासिक विषयों का भी चित्रांकन किया।
ये चित्रों में कुरुचि उत्पादक भावनाओं के विपरीत लालित्य और सौंदर्य के हामी हैं।
ललित कलाओं की अधिष्ठात्री चित्रकला जन सम्पर्क का माध्यम बन एक आत्मा से दूसरी आत्मा का बड़ी सरलता से गठबन्धन कर सकती है।
रूप ही चित्रकला का स्वरूप है और बिना रूप के वस्तुस्थिति संभव नहीं।
इस प्रकार रूप की प्रधानता स्वीकार किये बिना हम नहीं रह सकते।
प्रत्येक मानव चित्रकार है।
अनेक चित्रों के रूप में वह प्रकृति का दर्शन करता है और मुग्ध होता है।
इस चित्रमय जगत में वह स्वयं चित्र भी है और चित्रकार भी, ये शक्तियाँ उसमें अप्रकट रूप में विद्यमान हैं।
काव्य और कला के सामंजस्य ने इनमें ऐसी आनन्द धारा का उद्रेक किया जो ‘सत्यं-शिवं-सुन्दरम्’ के रूप में इनकी कला में उजागर हुआ है।
सभी दिशाओं में यही अवस्था है तब कला तो मानव-जीवन का प्रतिबिम्ब है; उसमें क्रान्ति क्यों न आती?
फ्रांस के नवीन शैली के आन्दोलन लोककला की सीमाओं को भी छोड़ कर और आगे बढ़ गये हैं।
उनमें न रूप है न आकृति है।
रेखाओं का अव्यवस्थित ताना-बाना लोक रुचि के आगे संघर्ष कर रहा है।
आधुनिक शैली में इन्होंने यों अनेक प्रयोग किये हैं।
इनकी नई रचना में आधुनिकता का पुट है, फिर भी ये कुरुचि और वीभत्स को प्रश्रय नहीं दे सके हैं।
ग्राम्य जन-जीवन के कुशल चितेरे भूरेसिंह की चित्र-शैली मुख्यतः यथार्थवादी है।
उन्होंने खासकर ऐसी झाँकियाँ प्रस्तुत की हैं जिनमें राजस्थान के कार्यनिरत और व्यस्त लोगों की हूबहू छवियाँ मुखर हो उठी हैं।
उन्होंने कितनी ही दशाब्दियाँ चुपचाप बिना प्रसिद्धि की चिन्ता किये कला की साधना में व्यतीत की।
कला उनकी जन्मजात सहचरी थी।
कला की ओर इनकी जन्मजात रुचि थी, पर इनकी शिक्षा-दीक्षा पिलानी में ही हुई।
बिड़ला परिवार ने इन्हें छात्रवृत्ति प्रदान कर बम्बई में कला के विशेष अध्ययन के लिए भेजा।
छविचित्र आँकने का इन्हें इतना अभ्यास था कि एक-दो मिनट में ही किसी भी व्यक्ति का पोर्ट्रेट बना देते थे।
गाँधी जी के साथ कुछ दिन के सहवास में इन्होंने उनके कार्यव्यस्त जीवन की अनेक झाँकियाँ प्रस्तुत की थीं।
प्रकृति दर्शन से प्रभावित इन्होंने कितने ही दृश्य चित्र प्रस्तुत किये हैं, ख़ासकर हिमालय की चित्रावली में इसका स्पष्ट प्रभाव है।
कला के सम्बन्ध में उनका अभिमत था-‘कला का कोई सीमित क्षेत्र या विषय नहीं होता।
सदा श्वेत और स्वच्छन्द वातावरण में मेघ संकुल व्योम की कल्पना में उलझना उचित नहीं।
जिन विषयों का वर्णन युग-युग से होता आया है उसी में हेरफेर करने में कुछ मौलिकता नहीं।
फलतः इनके चित्रों में आंचलिकता और सोंधी मिट्टी की महक है।
उसी की खुशबू में ये रमे हैं, वही इनका प्रेरणा स्रोत है।
अपने जीवन काल में ये आल इंडिया फाइन आर्ट्स एण्ड क्राफ्ट्स सोसाइटी और राजस्थान ललित कला अकादमी के भी वर्षों सदस्य रहे हैं।
राजस्थान के प्रमुख कलाकार कृपाल सिंह शेखावत ने अंतर्राष्ट्रीय कलामंच पर काफ़ी ख्याति पाई है।
उन्होंने न सिर्फ़ राजस्थान वरन् बाहरी प्रभावों को भी अपनी कला में आत्मसात् किया है।
वे चार वर्ष तक शांतिनिकेतन में नंदलाल वसु के तत्त्वावधान में कार्य करते रहे।
तीन वर्ष तक जापान में रहकर इन्होंने सुदूरपूर्वी चित्रकला तकनीक का अध्ययन किया।
प्रतीक चित्रण, रंग विन्यास,आलेखन और शिल्पविधि में व्यापकता आती गई।
अपने संस्कार, शिक्षा और अभ्यास के विभिन्न स्तरों पर इन्होंने निजी कला-शैली को माँजा।
रंगों के प्रयोग में इन्होंने बड़ी ही सूक्ष्म तकनीक से काम लिया है।
ब्रुश पर इनका नियंत्रण कुछ ऐसा है जो रंगों के संदर्भ में सर्वथा नई सृष्टि कर डालता है।
भारत सरकार ने भारतीय संविधान की मूल प्रतिलिपि की सुसज्जा का काम सौंपा था।
नई दिल्ली के बिड़ला हाउस में इन्होंने गाँधी जी के जीवन की विभिन्न झाँकियाँ विशाल भित्तिचित्र के रूप में अंकित की है।
जोशी ने अपने चित्रण में राजस्थान की लोक परम्परा को सर्वथा नया रूप प्रदान किया है।
भीलों के जीवन का इन्होंने निकट से अध्ययन किया और उन्हीं को प्रमुख विषय बनाया।
भीलों की वेषभूषा, अलंकार धारण करने की प्रवृत्ति, उनकी विभिन्न नृत्य मुद्राओं बड़ा ही आकर्षक चित्रण किया है।
ग्राम्य जीवन के दिग्दर्शक बाज़ार-हाटों, गली-कूचों और रोज़मर्रा के धंधों के भी अच्छे दृश्यचित्र उतारे हैं।
कला की प्रारम्भिक शिक्षा इन्हें काँकरौली में मिली जहाँ इनके पिता राजमन्दिर से सम्बद्ध थे।
नाथद्वारा से उदयपुर आकर विद्याभवन की शिक्षण संस्था का इन पर विशेष प्रभाव पड़ा।
खास कर मेवाड़ के भीलों के निकट सम्पर्क में इन्होंने उनके जीवन और आचार-व्यवहार का गहरा अध्ययन किया।
राजस्थानी भील उल्लसित, प्रसन्नवदन और हरियाली के साथी हैं।
इन्हें विद्या भवन की ओर से शांतिनिकेतन में आगे अध्ययन के लिए भेजा गया।
ये जल रंगों या बाज़ार में बिकने वाले सामान्य रंगों का ही प्रयोग करते हैं।
लोकशैली के दूसरे सुप्रसिद्ध कलाकार गौरांग चरण काष्ठ शिल्प के कुशल शिल्पी हैं।
इन्होंने राजस्थानी जन-जीवन के विविध दृश्यों को लकड़ी पर उकेरा है।
इन्हें कला विरासत में मिली थी।
अपने स्वप्नों को साकार करने में इन्हें कुछ संघर्ष करना पड़ा, किन्तु बाद में सरकारी छात्रवृत्ति पर ये शांतिनिकेतन में कला अध्ययन के लिए भेज दिए गए।
भारतीय परम्परागत शैली के ये हामी हैं और उसी के उदात्त सौन्दर्य में पैठकर इन्होंने अधिकतर रंजक चित्रों का निर्माण किया है।
इन्होंने परिश्रम और साधना से राजस्थानी कला क्षेत्र में स्वयं अपनी दिशा निर्धारित की है।
अमेरिका और इंग्लैण्ड की कला-वीथियों में भी इनके कुछ चित्र क्रय किये गए हैं।
कोटा के सुप्रसिद्ध चित्रकार चोयल के चित्र दैनन्दिन जीवन की समस्याओं से प्रेरित हुए हैं जिनमें कल्पना और यथार्थ का अद्भुत योग है।
किसी भी दृश्य अथवा घटना से जो मन पर प्रतिक्रिया होती है या उत्पीड़न जो मन को मसोस जाता है वह ही अनायास चित्रों में घुमड़ कर बरबस बाहर फूट पड़ता है।
प्रगति को मैं जीवन का आवश्यक अंग समझता हूँ।
आगे बढ़ने वाला साहस पाने के लिए भले ही पीछे की ओर झाँक ले, पर वह रुकता नहीं, बढ़ता ही जाता है।
आधुनिक कलाकार का भी यही ध्येय है।
वह दूसरों के मार्ग पर चलना नहीं चाहता, स्वयं ही राह खोजता है, उस पर अकेला ही चलता है।
अनुभूति को मैं अपने ही तौर-तरीके से अभिव्यक्त करना अधिक सरल एवं स्वाभाविक समझता हूँ।
मेरा भी तो अपना अस्तित्त्व है।
इसका अभिप्राय यह नहीं कि जीऊँ तो दूसरे की दया व सहारे पर और मरूँ तो दूसरे के आदेश पर।
इसका मतलब यह भी नहीं कि मैं आधुनिक कला के नाम पर विदेश के अनुकरण को कोई महत्त्व दे रहा हूँ।
मेरे रग-रग में भारतीय खून बह रहा है, यह मैं कभी नहीं भूल सकता।
प्राचीन से परिष्कृत अर्वाचीन मान्यताओं को इन्होंने अपने ढंग से विकसित किया है।
कोटा चोयल जी की जन्मभूमि है।
प्रारम्भ में विभिन्न अलंकरणों और मंडनों से इनकी कला-चेतना उद्बृद्ध हुई।
इनके अनेक चित्र मनोवैज्ञानिक हैं जिनमें मानव संवेदनाओं का सूक्ष्म विश्लेषण दर्शाया गया है।
‘भिखारी’ की दयनीय स्थिति का बोधक इनका सुप्रसिद्ध चित्र ऐसे ही सूक्ष्म तथ्यों का उद्घाटन करता है।
जोधपुर के सुप्रसिद्ध कलाकार रामनिवास वर्मा ‘टेम्परा’ और ‘वाश’ पद्धति के क्षेत्र में विशेष दक्षता रखते हैं।
इनका दृष्टिकोण यथार्थवादी है।
किन्हीं रूढ़ मतवादों व सुस्थिर परम्पराओं को प्रश्रय देकर नहीं, वरन् दृश्यवस्तु के साक्षात् दर्शन द्वारा निर्मांण के क़ायल हैं।
इनका बचपन जोधपुर में बीता।
इनके पिता स्टेशन मास्टर थे, अतएव कोलाहल भरे जनसंकुल वातावरण में दृश्यबहुल प्रसार में बालक की रुचि का विकास हुआ।
कागज़ पर पेंसिल से रेखाएँ आँकने का शौक़ इन्हीं दृश्यों से प्रेरित हुआ।
लोक परम्पराओं में अभिरुचि और उसके माध्यम से कला-स्तर को उन्नत बनाने की ईहा इनमें जग गई थी।
उसी को विकसित करने और आगे अध्ययन के लिए ये शांतिनिकेतन चले गए।
परम्परा के आधार को लेकर नवीन भावनाओं की संयोजना द्वारा कला सम्पुष्ट एवं सबल होती है।
वर्मा ने अपने चित्रों में प्रायः मिट्टी से बने सामान्य रंगों का प्रयोग किया है।
वाटर कलर और पेस्टल रंगों के मिश्रण से ‘वाश’ पद्धति को निखारा है।
दृश्य चित्रों में अनेक रंगों के मिश्रण से पृष्ठभूमि परिपक्व बनाने का प्रयास किया गया है।
ये कागज़ और सिल्क लाइनिंग भी काम में लाते हैं।
पौराणिक प्रसंगों, लोकरंजक दृश्यों और प्राचीन कथाओं के चित्रण में इन्होंने जलरंग एवं तैलरंग इस्तेमाल किये, वैसे ग्राफिक में तो ये स्वभावतः दक्ष हैं ही।
खासकर भगवान कृष्ण की लीलाओं में इन्होंने राजस्थानी शैली को प्रश्रय दिया।
इनके चित्रों की विशेषता है एक गहरी आत्मीयता और भावुक संवेदनशीलता जो देखने वाले पर सीधा प्रभाव डालती है।
ये उस जीवन में अटूट विश्वास रखते हैं जो दिन-प्रतिदिन सुन्दर से सुन्दरतर व सुन्दरतम होता जाए।
वही वस्तुतः आनंदोपासक कलाकार की दुनिया है।
बीकानेर के उस्ता हिसामुद्दीन प्राचीन पारम्परिक कलाओं एवं शास्त्रीय पद्धति के जाने-माने कलाकार हैं जो पुरातन के हामी होते हुए भी आधुनिक ढंग से आगे बढ़ने का प्रयत्न कर रहे है।
इनके परिवार में पुस्त-दर-पुस्त हस्तशिल्प की परम्परा चली आ रही है।
ये बचपन से ही अपने इस खानदानी व्यवसाय में लग गए और अपने पिता से शिक्षा प्राप्त करते रहे।
कालान्तर में ये लोग बीकानेर नरेश राजा रामसिंह के संरक्षण में लगभग १६१२ से यहीं आ बसे और राजकीय चित्रकार के रूप में सम्मान प्राप्त किया।
हिसामुद्दीन इसी परिवार के वंशज हैं जो जन्मजात संस्कार लेकर कलाक्षेत्र में अवतीर्ण हुए।
बीकानेर के प्राचीन किले के चन्द्रमहल और फूल महल की प्राचीरों,द्वारों और लकड़ी की शहतीरों पर राग-रागिनियाँ और धार्मिक प्रसंगों की अनुकृति चित्रित करने में इन्होंने सहयोग दिया।
हिसामुद्दीन उस्ता राजकीय छात्रवृत्ति पर बड़ौदा के टेकनिकल इंस्टीट्यूट में विशेष अध्ययन करते रहे।
प्रचार-प्रसार और प्रदर्शन से दूर कला की एकान्त साधना में इन्होंने बहुत कुछ सीखा-समझा है।
इन्हें राष्ट्रपति अवार्ड भी प्राप्त हुआ।
काफी अर्से से राजकीय कला संग्रहालय में ये वरिष्ठ कलाकार के बतौर कार्य कर रहे हैं।
गुजरात की कला लोक-संस्कृति के रूप-परिवर्त्तनों के साथ-साथ नित नये तत्त्वों को ग्रहण करती हुई आगे बढ़ी है।
यहाँ की भव्य संस्कृति और महान् परम्पराओं में ही कला फूटी और भाव-आलोड़न पैदा हुआ।
घर की बड़ी-बूढ़ियाँ ब्राह्म मुहुर्त्त में घर एवं द्वार झाड़-पोंछकर विशेष पत्थर के चूर्ण से रंग-बिरंगी आकृतियोंका निर्माण करतीं।
जो घर साफ-सुथरा व कलात्मक होता है वहीं भगवान का वास है।
कला के पुनरुत्थान का सूत्रपात जब राजा रवि वर्मा से हुआ तो गुजरात भी पीछे न था।
यहाँ भी समानान्तर कला-चेतना उद्बुद्ध हुई।
राजा रवि वर्मा को आमंत्रित कर बड़ौदा महाराज के लिए कुछ पेंटिंग बनवाई गईं।
राजमहलों और धनिकों के विशाल भवनों की दीवारें प्रायः ऐसे ही चित्रों से सुसज्जित थीं।
सन् १९२५ में जगन्नाथ अहिवासी ने अपनी मौलिक उद्भावनाओं से कला-पथ प्रशस्त किया।
उनके कितने ही शिष्य-प्रशिष्यों ने भिन्न-भिन्न दिशाओं में अपने प्रयोगों द्वारा स्थानीय कला को समृद्ध एवं बहुमुखी बनाया।
रविशंकर रावल का जन्म सन् १८९२ में भावनगर में हुआ और प्रिंसिपल सी०एल०बर्न्स के तत्त्वावधान में बम्बई के सर जे०जे० स्कूल आफ आर्ट में उन्होंने कला की शिक्षा प्राप्त की।
राजा रवि वर्मा के धार्मिक एवं पौराणिक चित्रों से प्रेरणा प्राप्त कर रंगों से खुलकर खेलने की आकांक्षा इनमे तीव्र हो उठी।
गुजरात उन दिनों कला से अछूता था और लोगों की रुचि इस ओर न थी।
बड़ौदा के कला-संग्रहालय में यूरोपीय चित्रों और ग्रीक मूर्त्तियों के अध्ययन का इन्हें सुअवसर मिला।
सन् १९१७ में बम्बई की आर्ट सोसाइटी से स्वर्णपदक जीतकर इन्होंने अपनी विलक्षण प्रतिभा का परिचय दिया।
गुजराती पत्रों और पुस्तकों में इन्होंने अपने कलाचित्र देकर उन्हें सुसज्जित किया और उनकी उपयोगिता बढ़ाई।
श्री के०एम० मुंशी के प्रसिद्ध ऐतिहासिक नाटकों पर इनकी पेंसिल चित्रकारी बहुत सुन्दर है।
सन् १९३६ में रावल ने सुदूर-पूर्व की यात्रा और जापान व चीन के प्रमुख कलाकारों से परिचय प्राप्त किया।
रावल कला की व्यापक जानकारी के लिए सदैव लालायित रहते हैं।
१८ वीं सदी में यूरोप की कला में क्रान्ति हुई।
नये सिद्धान्तों का आविष्कार हुआ।
वे रंग और रेखाओं की धूम मचाकर प्रभावित करना चाहते हैं।
कलाकार के सम्बन्ध में इनकी बड़ी ऊँची धारणा है।
फूल की सुकुमारता अथवा हवा के झकोरे में लहराते एक नन्हे से तिनके का चित्रण कलाकार को एक रसानुभूति का अनुभव कराता है।
चित्रकार रंगों के संवाद और विसंवाद से परिवर्त्तित होने वाले विविध प्रभावों की बात आपसे कह सकेगा।
वह आपको बता सकेगा कि उसकी अपनी कृतियों में तथा जगत के अन्य चित्रों में आकर्षण का कौन-सा विषय छिपा हुआ है।
यही उसका सबसे बड़ा प्रयोजन है।
अविचल साधना, तन्मयता और गूढ़ चिन्तन की एकाग्रता से ही सच्ची कला उजागर होती है।
रावल भारत की कला-चेतना में एक नैतिक एवं मानसिक परिवर्त्तन देखना चाहते है।
उनकी कला में एकीकरण की भावना है।
सौन्दर्य ही विश्व को तरल और स्पन्दित करता है।
इस तरह मनोरंजन के नाम पर निरुद्देश्य ड्रामा कब तक चलेगा?
यह धीमा ज़हर है जिसका असर बाद तक दिखेगा. “सिर्फ़ टाइम पास करने के लए” या “सिर्फ़ देखने के लए देखना” की प्रवृत्ति पर लगाम देनी होगी।
