जनांदोलन में मीडिया की भूमिका के बारे में बात करने से पहले मीडिया की संरचना के बारे में समझ स्पष्ट करना ज़्यादा ज़रूरी है ।
आज मीडिया का मतलब सूचनातंत्र के संपूर्ण ढांचे से है ।
जिस ढांचे में अखबार , रेडियो और इलेक्ट्रोनिक मीडिया ( चैनल समूह ) हैं ।
आज जब सूचनातंत्र का बड़ा हिस्सा औद्योगिक समूहों के नियंत्रण आ चुका हो और आप पत्रकारिता के बजाय मीडिया पर बहस करेंगे तो किसका हित होगा ?
पत्रकारिता होगी तो किसके लिए होगी , इस विषय पर पुरजोर बहस होनी चाहिए ।
पूंजीपरस्त मीडिया ने अब पत्रकारिता को पूरी तरह नौकरी - पत्रकारिता और धंधे में बदल दिया है ।
ऐसे बुरे दौर में पेशेवर पत्रकारों ने पत्रकारिता की बजाय मीडिया - मीडिया का शोर शुरू कर दिया ।
वे चतुराई के साथ हमें समझाना चाहते हैं कि वे पत्रकारिता - धर्म का निर्वाह नहीं कर रहे हैं , उसके लिए वे नहीं मीडिया जिम्मेवार है ।
अख़बारों - चैनलों में कार्यरत संवाददाता , उपसंपादक या संपादक सबसे पहले पत्रकार होता है और उसे पत्रकारिता - दायित्व बोध की चुनौती कबूल करनी चाहिए ।
सरकार मीडिया से प्राप्त सूचना के आधार पर कार्रवाई करती है तो मीडिया के प्रति आम जनता का भरोसा बढ़ जाता है ।
यही वजह है कि भारत की सड़ी-गली लोकतांत्रिक व्यवस्था में मीडिया अब भी ज़्यादा महत्वपूर्ण है ।
मान लीजिये कि देश के तमाम अख़बारों - चैनलों के संवाददाताओं ने एक पखवाड़े की हड़ताल कर दी ।
अब मीडिया जनता की स्थितियों की उपेक्षा कर सत्ता , नौकरशाहों , साहूकार-पूंजीपतियों के प्रति ज़्यादा वफादार होगी तो जनांदोलनों की उपेक्षा स्वाभाविक है ।
पूंजीवादी लोकतंत्र में जहाँ पूरी संसदीय व्यवस्था लोक की उपेक्षा की शर्त पर विकसित हो रही है , उस मुल्क में परंपरागत मीडिया जन के प्रति जिम्मेवार हो , ऐसी अपेक्षा वाजिब होते हुए भी ज़्यादा भावानात्मक है ।
भारत में संसदीय व्यवस्था और नौकरशाही की सांठगांठ में विकसित हो रहे पूंजीवादी लोकतंत्र में जन की हैसियत ही क्या है ?
‘कर लो दुनिया मुट्ठी में ’ नारा देकर पूरे देश के प्राकृतिक संसाधनों पर कब्जा जमाने में जुटा अंबानी समूह एक दशक में देश का सबसे बड़ा अमीर घराना होकर प्रकट हो गया है ।
इस घराने ने कई बड़े चैनलों-अख़बारों में पहले अपनी पूंजी लगायी और अब कई मीडिया घरानों का स्वामित्व इनके पास है ।
ये झारखंड में 5 हज़ार एकड़ जंगल पर कब्जा कर लें , कृष्णा - गोदावरी बेसिन में लाखों एकड़ ज़मीन तेल भंडारों पर क़ब्ज़ा कर ले - इनके विरूद्ध ख़बर प्रकाशित प्रसारित होना मुश्किल है ।
मैं कभी यह रहस्य नहीं समझ पाया कि किसी चैनल से प्रतिवर्ष 60 लाख से एक करोड़ रूपये प्राप्त करने वाला एक एंकर अख़बारों में जनपक्षधरीय आलेख लिखकर अपनी बौद्धिक छवि क्यों बनाना चाहता है ?
आख़िर अख़बार ‘चैनलों के एंकरों ’ से आलेख लिखवाकर उन्हें महान पत्रकार घोषित करने में क्यों जुटे हैं ?
सिर्फ़ इसलिए कि जिस अख़बार में जनाब एंकर छपते हैं , उस अख़बार के संपादक चैनल के पैनल में आकर धन्य हो जाते हैं ।
संपादक परंपरा का पराभव यूँ ही नहीं हुआ , इसके ठोस राजनीतिक कारण हैं ।
प्रभाष जोशी एक सफल संपादक माने जा सकते हैं कि उहोंने जनसत्ता से जन पत्रकारिता की एक लीक शुरू की ।
लेकिन प्रभाष जोशी एक असफल संपादक भी माने जा सकते हैं इसलिए कि उनके पास पत्रकारिता पर आने वाले भविष्य के ख़तरों से लड़ने की राजनीतिक समझ का अभाव था ।
प्रभाष जोशी का जनसत्ता तो प्रकाशित हो ही रहा है ।
जनसत्ता के स्वामी इंडियन एक्सप्रेस समूह की हालत अभी बुरी नहीं है , संपादक - पत्रकारों के वेतन मिल ही रहे हैं फिर जनसत्ता ने जन की उपेक्षा क्यों शुरू कर दी ?
ख़बरों से जनता के हक़ की सत्ता कायम करने वाला अख़बार क्यों जनता की बजाय राज्यसत्ता के प्रति ज़्यादा वफादार है ।
भारत में चैनलों का इतिहास तो बहुत पुराना नहीं है ।
चैनलों का समाचार - तंत्र तो आर्थिक नवउदारवाद के इस दो दशक में पल्लवित - पुष्पित हुआ है ।
भारतीय पत्रकारिता का अतीत जन - पत्रकारिता की बुनियाद से शुरू होता है और इस बुनियाद में अखबारों ने बड़ी भूमिका निभायी है ।
नींव की ईंट ही खिसकती जा रही है और आप इमारत को देखकर चकरा रहे हैं ।
अब शोध-पत्रकारिता की बजाय दर्शन-पत्रकारिता का ज़्यादा महत्त्व है ।
पुण्य प्रसून वाजपेयी , राजदीप सरदेसाई , बरखा दत्त , रवीश कुमार इस युग के महानतम पत्रकार हैं ।
इनसे सीधा सवाल पूछिए कि मुंबई में झुग्गियों पर बुलडोजर चलाये जाने के विरूद्ध ‘घर - बचाओ-घर बनाओ ’ का मोर्चा लेकर हज़ारों उजड़े हुए लोगों के साथ मेधा पाटकर अप्रैल माह में 10 दिनों तक अनशन करती रही तो इस ख़बर को इन्होंने किस तरह लिया ?
इन्हें मेधा पाटकर से घृणा नहीं है ।
घृणा उन झुग्गियों से है , जो बिल्डरों की मर्जी के विरूद्ध एक दशक से उजड़ते-उजड़ते भी डटे हुए हैं ।
धरने-अनशन,जनांदोलनों की ख़बरों को मीडिया समूह अब मुद्दे की बजाय खाद्य-पदार्थ की तरह देख रहे हैं तो इसमें आश्चर्य क्या है ?
पत्रकारिता होगी तो जन के लिए होगी , मीडिया का धंधा होगा तो वह मुनाफ़े के लिए होगा ।
मुनाफ़े के विज्ञान पर टिके मीडिया समूह से जनपक्षधरीयता की अपेक्षा रखते हैं तो आपके शिकवों का जवाब कौन देगा ?
वे देवता - पत्रकार छत्तीसगढ़ में उजाड़े गए आदिवासियों के 600 गाँवों की तरफ़ अपने कैमरे को नहीं मोड़ना चाहते हैं ।
इनके कैमरे दंतेवाड़ा - बस्तर से उजड़कर आंध्रप्रदेश के राहत शिविरों में शरणार्थी बने एक लाख से ज़्यादा आदिवासियों के यथार्थ से रूबरू होने की हिम्मत नहीं करते ।
अगर ये सोनी सोरी से छत्तीसगढ़ के जेल में नहीं मिल सकते हैं तो एम्स ( दिल्ली) में भी मिल सकते थे ।
सोनी-सोरी से मिलने में ज़्यादा तकलीफ है तो उस एस.पी. को ही अपने स्टूडियो में बुलाकर जनता की अदालत में प्रकट करिये , जिसने कूड़ादान समझकर सोनी सोरी के यौनांग में कंकड़ - पत्थर डाल दिया था ।
सच पर परदा डालने से सच की मौत नहीं हो जाती है ।
सोनी-सोरी की हक़ीक़त राष्ट्र के सामने उजागर हो चुकी है ।
सोनी - सोरी को न्याय दिलाने का अभियान अन्ना हजारे और अरविन्द केजरीवाल चलायें तो इन बेचारों का क्या भला होगा ।
आख़िरकार सोनी - सोरी को न्याय दिलाने के लिए भारतीय पत्रकारिता की क्या जिम्मेदारी बनती है ?
आप अपराधी एसपी . को वेतन , कुर्सी , गरिमा दे रहे हैं और पीड़िता को जेल ।
यह किस तरह का देश है , किस तरह का विधान ?
हमें पत्रकारिता और मीडियाकारिता के दायरे में बातें करते हुए ज़मीन नहीं छोड़नी चाहिए ।
चैनल तो खुले आकाश से होकर गुज़रती अदृश्य तरंगों का विहंगम दृश्य है जिसे आप मुट्ठियों से पकड़कर क़ैद नहीं कर सकते ।
भारतीय पत्रकारिता का यह संक्रमण काल है ।
इंदिरा का आपातकाल भारतीय पत्रकारिता का परीक्षण काल था ।
तब भी मुनाफ़े के लिए अख़बार उद्योगों का नाम मीडिया नहीं था ।
तब पत्रकारिता इस तरह की थी कि खुशवंत सिंह उस तरफ़ थे तो कुलदीप नैयर इस तरफ़ डटे रहे ।
कुलदीप नैयर को इंदिरा जी ने जेल में बंद कर अपनी ताक़त प्रदर्शित की ।
पत्रकारिता आपातकाल में प्रभावित ज़रूर हुई पर पत्रकारों के बड़े समूह ने अभिव्यक्ति के अधिकार के लिए इंदिरा की तानाशाही की मुखालफत की ।
1990-1991 में वैश्वीकरण , भूमंडलीकरण और आर्थिक उदारवाद का नया युग शुरू हुआ ।
नव उदारवाद आया तो मंडल कमीशन भी आया ।
नवउदारवाद और मंडल कमीशन से देश में प्रगतिशील शक्तियों को जितना तोड़ा गया , उस बिखराव के दौर में 1992 में बाबरी मस्जिद का बवाल हुआ ।
गुजरात का दंगा 2002 में हुआ ।
अब मैं बाबरी मस्जिद के विध्वंस से लेकर गुजरात के दंगों के मध्य के एक दशक के उस वीरान में खड़े होकर पत्रकारिता के बारे में इसलिए बात कर रहा हूँ कि हमारी पूरी ज़मीन इसी दौर में खिसकी है ।
बुनियाद की एक - एक ईंट इसी दौर में हमारे पाँव के नीचे से निकाली गई और हम - आप - मौन रह गए ।
आर्थिक नवउदारवाद ने पत्रकारिता को उदारवादी होने की अकल दी ।
जब समाज की प्रगतिशील चेतना में दरारें आने लगी तो मीडिया समूहों के भीतर कॉरपोरेट घरानों ने पत्रकारों की ट्रेड - यूनियन पर हमला बोल दिया ।
प्रगतिशील वैज्ञानिक चेतना के बिना आप ट्रेड यूनियन की बात तो नहीं कर सकते हैं ।
वेजबोर्ड पत्रकारों को जबरन कंट्रेक्ट में आने के लिए मजबूर किया गया ।
वे जबतक गोलबंद थे , तब तक वे कंट्रेक्ट का विरोध करते रहे ।
बहुत अधिक सुविधाओं के लिए बहुत अधिक पैसे तो चाहिए ।
उनके सहोदर क्रांतिकारी भाई जेल में मारे गए , उनका अतीत प्रगतिशील रहा है , इसके क्या मायने हैं ।
उन्होंने वेजबोर्ड को छोड़कर कंट्रेक्ट-जर्नलिज्म का तोहफा स्वीकार किया ।
कंट्रेक्ट जर्नलिज्म का यही दौर है , जब जर्नलिज्म का मॉरल पावर अपनी मांद में ही तड़प - तड़प कर मर गया ।
कंट्रेक्ट - जर्नलिज्म ने जर्नलिज्म के मेरूदंड को कई हिस्से में तोड़कर फोल्ड कर दिया ।
संपादक - पत्रकार रीढ़हीन होंगे तो मीडिया घराने पत्रकारिता की बजाय मुनाफ़े के प्रति ज़्यादा वफदार होंगे ।
आर्थिक नवउदारवाद को नवजागरण या विकास का युग कहने वाले संपादकों के पराभव , अख़बारों के शक्तिहीन होने और चैनलों की ताक़तवर स्थिति को संचार - क्रांति का चमत्कार कहेंगे ।
टाइम्स ऑफ इंडिया इम्प्लाइज यूनियन वेजबोर्ड का बकाया माँगने सुप्रीम कोर्ट गया तो 15 जुलाई 2011 को प्रबंधन ने अपने प्रिंटिंग प्रेस के सभी 44 कर्मचारियों को नौकरी से बाहर कर अपनी प्रिंटिग प्रेस बंद कर दी ।
टाइम्स ऑफ इंडिया पटना के फ्रेजर रोड स्थित मुख्य कार्यालय के समक्ष छंटनीग्रस्त सभी 44 कर्मचारी 21 माह से धरने पर बैठे हैं ।
धरना देते हुए बीमार होकर इलाज के बिना जान गंवाने वाले यूनियन के सहायक सचिव दिनेश कुमार सिंह की मौत से प्रबंधन विचलित नहीं हुआ तो हमारी पत्रकारिता क्यों विचलित होगी ?
लेकिन मुख्यधारा की मीडिया के लिए मीडिया कर्मियों के 21 माह से जारी धरने को ख़बर बनाना उनकी प्राथमिकता नहीं ।
भारत में मीडिया को दिशा - निर्देश देने के लिए भारतीय प्रेस परिषद संवैधानिक अधिकारों से लैस एक प्रतिष्ठित अर्धन्यायिक प्रतिष्ठान है ।
न्यायमूर्ति मार्कण्डेय काटजू ने प्रेस परिषद के चेयरमैन की जिम्मेवारी स्वीकारते हुए घोषणा की थी कि हम प्रमाणित करेंगे कि प्रेस कौंसिल टूथलेस टाइगर नहीं है ।
अब लगभग दो वर्ष पूरे होने वाले हैं और न्यायमूर्ति काटजू ने प्रेस कौंसिल को दांतवाला शेर प्रमाणित करने की तरफ़ कोई क़दम नहीं उठाया ।
काटजू ने अपने विवादास्पद बयानों से प्रेस कौंसिल को चर्चे में जरूर लाया पर इस दौर में प्रेस कौंसिल ने एक भी ऐसा क़दम नहीं उठाया , जिससे यह माना जाये कि यह कदम पत्रकारिता को बचाने में सहायक होगा ।
बिहार में मीडिया की स्थिति पर जो तथ्यखोजी टीम गठित की गई , उसकी रिपोर्ट अभी कौंसिल से अधिकृत होकर जारी नहीं हुई है ।
उससे पहले ही काटजू साहब ने ख़ुद मेल भेजकर पत्रकारों को रिपोर्ट सार्वजनिक कर दी ।
अख़बारों के विरूद्ध मामला बनता है तो प्रेस कौंसिल को तटस्थ कार्रवाई करनी है ।
न्यायमूर्ति काटजू ने कभी मीडिया से जनपक्षधरीय भूमिका निभाने , छत्तीसगढ़ में आदिवासियों के संहार को कवरेज करने या जनांदोलनों की ख़बर को हर हाल में कवरेज करने का कोई वक्तव्य नहीं दिया ।
जिस देश की संसद अपनी गरिमा खो चुकी हो , उस देश की संसदीय व्यवस्था के अंग प्रेस कौंसिल पर बहुत अधिक भरोसा रखना अपनी नादानी हो सकती है ।
देखिए पत्रकारिता होगी तो जनांदोलन की ख़बर देश की बड़ी ख़बर होगी ।
लेकिन थैलीशाहों के द्वारा संचालित मीडिया की ख़बरनवीसी होगी तो अन्ना हजारे और अरविन्द केजरीवाल जैसे चरित्र महानायक की तरह प्रस्तुत किए जाएँगे ।
हम अन्ना और अरविन्द की शेखी से छल नहीं करने वाले ।
हमें ऐसा लगता है कि जनांदोलनों को मीडिया कवरेज मिले तो ज़रूर उस जनांदोलन के पक्ष में राष्ट्रीय समर्थन खड़ा होता है और राज्यसत्ता पर दबाव कायम होता है ।
लेकिन जनांदोलनों का मीडिया पर निर्भर होना भी जनांदोलनों के लिए प्राणघात है ।
साम्राज्यवाद और पूंजीवाद के आखेट के दौर में आप जनांदोलन की हिम्मत कर रहे हैं तो क्यों सोचते है कि पूंजीपति आपको सम्मान देंगे ।
पत्रकारिता की प्रतिबद्धता खो चुके संपादक अपने अख़बार-समाचार पत्र की सार्वजनिक मर्यादा का भान न करें तो इससे किसका हित सधेगा ?
उम्मीद की छोटी सी लौ से रोशनी दूर तक फैल सकती है ।
अन्ना हजारे के आंदोलन में जितने लोगों ने सड़क पर उतर कर प्रत्यक्ष भागीदारी की , उससे कहीं अधिक लोगों ने सोशल नेटवर्किंग साइट फेसबुक और टिवटर पर बहस - मुबाहिसा और समर्थन किया ।
ये सारी बहसें ही विमर्शी लोकतंत्र की आत्मा कही जाती हैं ।
पिछले कुछ महीनों में यह देखने को मिला कि सोशल नेटवर्किंग साइटों पर लोग अन्ना हजारे का समर्थन कर रहे हैं या फिर सरकार कि निंदा कर रहे हैं ।
उधर , सिविल सोसाइटी के लोगों द्वारा चलाये गए ‘इंडिया अगेंस्ट करप्शन ’ के नारे ने इंटरनेट के ज़रिये हर किसी को जोड़ने की कोशिश की ।
अन्ना के अनशन के समर्थन में एक एसएमएस के जबाव में मिस्ड कॉल देकर कई लाख लोगों ने अपना रजिस्ट्रेशन यानी नामांकन करवाया जिसे एक सफल अभियान के तौर पर देखा गया ।
यह निश्चित ही एक ऐतिहासिक परिघटना है ।
मीडिया का ऐसा स्वरूप पहली बार सामने आया कि लोगों ने अपने-अपने घरों से निकले बिना भी एक माहौल बनाया और अपनी थोड़ी - बहुत भूमिका अदा की ।
क्या यही कारण है कि पिछले कुछ सालों से जो मीडिया आंदोलन जैसी चीज़ों को कवर करने से बचता था अब वह प्रमुखता से आंदोलनों को जगह देने लगा ?
क्या सोशल मीडिया पर लोगों की सक्रियता को देखते हुए मीडिया ऐसा कर रहा है , क्योंकि मुद्दों को नजरअंदाज करना अब उस तरह से संभव नहीं रह गया हैं ?
भारत में यह सब ठीक उसी समय हुआ , जब अरब जगत में क्रांति की आंच ताज़ा ही थी ।
जनता को लामबंद करने से लेकर निर्वाचनों को वैध बनाने तक के प्रत्येक चरण में मीडिया की भूमिका निर्याणक रही है ।
मीडिया की ऐसी भूमिकाओं की प्रारंभिक पड़ताल सन 1968 में वियतनाम युद्ध के दौरान लन्दन में की गई थी ।
इसी प्रकार सन 1980 में टॉड गिटलिन ने ‘द होल वर्ल्ड इज़ वाचिंग ’ नामक अपनी प्रसिद्ध कृति में युद्धों के दौरान , जनता की भावनाओं को प्रभावित कर सकने की वैश्विक पत्रकारिता की शक्ति को रूपायित किया था ।
मीडिया की शक्ति और सत्ता को देखते हुए ही इसे समाज का चौथा स्तंभ कहा गया है ।
समाज में जागरूकता और चेतना का आदान-प्रदान और वैचारिकी तथा बहुलता के प्रचार - प्रसार की प्रेस की अकूत क्षमता को देखते हुए ही प्रख्यात अंग्रेज़ दार्शनिक एडमंड बर्क ने इसे चौथा खंभा कहा था ।
बाद में मैकाले ने इस बात की पुष्टि की थी कि प्रेस चौथा खंभा क्यों और किस प्रकार बनता है ।
अगर अख़बारों की बात करें तो उनकी ताक़त सदैव से निर्विवाद रही है ।
जहाँ एक तरफ़ यूरोप में नेपोलियन ने अख़बारों की ताक़त को बख़ूबी समझा था , वहीं दूसरी ओर महात्मा गांधी जैसे महान व्यक्ति ने भी समय से आगे बढ़कर ‘यंग इण्डिया ’ और ‘हरिजन ’ जैसे पत्र निकाले थे ।
अख़बारों की यह शक्ति सबसे पहले यूरोप में अवतरित हुई लेकिन बाक़ी दुनिया भी इस शक्ति के महत्त्व को जल्द ही समझ गई ।
इसलिए कहा भी जाता है कि मुद्रित शब्द इतिहास का निर्माण करते है ।
समय के कालखण्ड पर ग़ौर करें तो ऐसा नहीं है कि लोकप्रियता पाने या दिलाने में अठारहवीं या उन्नीसवीं सदी का ही मीडिया उपयोगी था ।
आज इक्कीसवीं सदी में तो प्रेस की ताक़त कही अधिक बढ़ गई है ।
गार्जियन से लेकर वाशिंगटन पोस्ट तक , लगभग प्रत्येक बड़े अख़बार में अपनी चर्चा करवा सकने की क्षमता के कारण ही हैरी पॉटर श्रृंखला की लोकप्रियता को बल मिला है ।
हर अख़बार बच्चों के लिए कुछ न कुछ विशेष सामग्री ज़रूर प्रकाशित करता है और इसलिए बच्चों और किशोरों के बीच हैरी पॉटर का जादू चलने में मुश्किलें नहीं आईं ।
इसे सोशल मीडिया ने भी बल प्रदान किया ।
इसी तरह मिस्र की क्रांति को हवा देने में तमाम स्थितियों के साथ-साथ सोशल मीडिया ने भी अहम भूमिका निभायी ।
पुलिस ने खालिद सईद नाम के एक व्यवसायी को पीटकर मार डाला तो ‘वी ऑल आर खालिद सईद्ज ’ नाम से फेसबुक पर एक समूह ही बन गया ।
इस समूह ने उल्लेखनीय ढंग से लोगों का ध्यान खींचा और जल्दी ही चार लाख लोग इसके फॉलोवर हो गए ।
उधर , फेसबुक पर आसमा महफूज नाम की महिला ने लोगों से तहरीर चौक पर एकत्र होने और प्रदर्शन करने की अपील की ।
आसमा को फेसबुक पर ख़ासा समर्थन तो मिला ही , इस फेसबुकिया अभियान ने लोगों को तहरीर चौक पर एकत्र होने के लिए प्रेरित किया ।
ये दोनों घटनाएँ दुनिया भर में ख़ूब चर्चित हुई ।
इसे चर्चित भी ज़्यादातर सोशल मीडिया ने ही किया ।
ये आम नागरिक थे जो अपनी-अपनी तरह की राजनीतिक भूमिकाओं में उतरे ।
अब मास मीडिया में आम जन की अधिकतम भागीदारी का रास्ता खुल गया है ।
विचारक मार्शल मैक्लूहान ने टेलीविज़न को बीसवीं सदी की सबसे महान उपलब्धि कहा था ।
आज ये बातें कहीं ज़्यादा प्रासंगिक होती जा रही हैं क्योंकि इंटरनेट लगातार लोगों को तरह - तरह के अवसर मुहैया कराया है जिसे मुख्यधारा के मीडिया के विकल्प के तौर पर भी देखा जा सकता है ।
प्रेस की ताक़त की पड़ताल अगर सबसे प्रारंभिक मुद्रित रूपों से करें तो एक प्रमुख नाम पत्रकार एण्ड्रियास रेबमान का भी आता है ।
सन् 1798 में रेबमान ने एक जर्मन पंचांग का मुखपत्र डिज़ाइन किया था ।
रेबमान जर्मन जैकोबिन गुट के सदस्य थे और मेज़ नामक शहर में रहते थे ।
यहाँ पर यह जानना भी बहुत रोचक है कि लगभग उसी समय भारत के टीपू सुल्तान भी फ्रेंच जैकोबिन क्लब के सदस्य हुआ करते थे ।
रेबमान ने अपने इस मुखपत्र में फ्रांसीसी बास्तील में क्रांतिकारी भीड़ के प्रवेश के चित्र को एक क़िले के बगल में बनाया था ।
कहा जाता है कि प्रेस बड़े - बड़े क़िलों को ध्वस्त कर देता है ।
किसी भी आंदोलन को मीडिया के सहयोग की दरकार होती है ।
अख़बारों की पहले सीमा हुआ करती थी कि वे दूसरे देशों तक अपनी पहुँच नहीं कायम कर पाते थे ।
आज इण्टरनेट संस्करणों के निकलने से हालात बदले हैं ।
न्यू मीडिया की शायद सबसे बड़ी खासियत यही है कि इसका लोकतांत्रीकरण हुआ है ।
चाहे वह ख़बर पैदा करने की बात हो , ख़बरों के प्रकाशन का सवाल हो , या फिर उन पर खुलकर चर्चा करने की बात हो ।
चूँकि , सोशल मीडिया में पेशेवर लोगों की अपेक्षा आम लोगों की भागीदारी होती है , इसलिए कोई उनकी भाषा या स्तरीयता पर चर्चा कर सकता है ।
सोशल मीडिया पर सक्रिय लोगों पर किसी तरह का व्यावसायिक दबाव नहीं होता इसलिए ब्लॉग लेखक ज़्यादा साहस दिखा सकता है ।
कुछ लोग सोशल मीडिया के इस असीमित स्पेस को एक विकल्प के तौर पर देखते हैं जो सत्ता-समर्थक या कारपोरेट हितों के लिए काम करने वाले मीडिया संस्थानों के लिए एक चुनौती बन सकता है ।
अख़बारों की ताक़त का अंदाज़ा इधर अनेक आंदोलनों के ज़रिये व्यक्त होता रहा है ।
मेधा पाटकर के नर्मदा बचाओ आंदोलन और अरूणा रॉय के सूचना के अधिकार आंदोलन से लेकर वर्तमान में चल रहे जल - जंगल और ज़मीन तक की लामबंदियों में मीडिया और अख़बारों ने अपनी शक्ति का लगातार परिचय दिया ।
अभी ज़्यादा दिन नहीं बीते जब खण्डवा का जल सत्याग्रह सोशल मीडिया में ज़बरदस्त चर्चा का विषय बना था ।
आज इसे एक तथ्य की तरह स्वीकार करने में कोई आपत्ति नही है कि अगर अख़बार और सोशल मीडिया अपनी शक्ति को जनकल्याणकारी कामों पर लगा दें तो देश , समाज और सभ्यता की प्रगति चौगुनी रफ़्तार से हो सकती है ।
पहली बात तो यह है कि प्रेस आंदोलनों के लिए राजनीतिक समर्थन जुटाने का काम करता है ।
दूसरी बात कि पत्रकारिता ही किसी आंदोलन को वैधता प्रदान करती है और उसे मुख्यधारा के ज़रूरी विमर्श का दर्ज़ा दिलाती है ।
तीसरी और अंतिम बात यह है कि यह संघर्ष के दायरों और लामबंदी के फलक को चौड़ा और विस्तृत बनाती है ।
वास्तव में किसी आंदोलन का अच्छा या बुरा मीडिया कवरेज उसे जनता की निगाह में जीवित-जीवंत या फिर मृत बना सकता है ।
कई बार तो मीडिया स्वयं पहल करके किसी आंदोलन को असली और व्यापक आंदोलन बना देता है ।
इसका एक बढ़िया उदाहरण बेल्जियम में एक हत्यारे की गिरफ़्तारी के लिए बीस अक्टूबर सन् 1996 को उभरा एक आंदोलन था जिसमें तीन लाख नागरिकों ने भाग लिया था ।
वास्तव में यह , संख्या के लिहाज से , बेल्जियम का अब तक का सबसे बड़ा आंदोलन था जिसे ‘व्हाइट मार्च ’ नाम दिया गया था ।
अंग्रेजी सरकार ने जनसभाओं को सीमित करने की पुरज़ोर कोशिश की थी और इस मामले में जागरूकता के प्रचार को रोकने के लिए भारतीय प्रेस पर भी अनेक बंधन लगाए थे ।
हमारे प्रेस की परंपरा में आंदोलनों के कवरेज का इतिहास सदैव से शानदार रहा है ।
इसे एक उदाहरण से समझा जा सकता है ।
जब भी सत्ता द्वारा किए गए दमन की मिसालों का मसला खड़ा होता है तो बारीसाल सम्मेलन का नाम प्रमुखता से हमारे सामने आता है ।
अप्रैल 1906 में बारीसाल में आयोजित बंगाल प्रांतीय सम्मेलन पर पुलिस ने निर्मम हमला किया था और अनेक युवक स्वयंसेवकों को बुरी तरह पीटा गया था ।
आज गंगा को प्रदूषणमुक्त करने की माँग को लेकर अनशन करते हुए जब कोई स्वामी निगमानन्द अपने प्राणों तक का बलिदान कर देता है तब सामाजिक आंदोलनों पर एक गम्भीर चर्चा की अपरिहार्यता स्वयमेव सामने आ जाती है ।
सामने तो यह बेहद ज़रूरी सवाल भी आ जाता है कि निगमानन्द और जतिनदास के अनशन में कितना अंतर है ?
क्या यह अंतर सत्ता के सापेक्ष मात्रात्मकता का है या गुणात्मकता का ?
हमारे देश में अब भी बहुसंख्यक आबादी की बुनियादी ज़रूरतें रोटी , कपड़ा और मकान ही हैं ।
यह बात अलग है कि मीडिया के बहुलांश के मुताबिक़ आज यह ज़रूरतें बाइक , पेप्सी और मोबाइल हैं ।
इस विसंगति को भी मद्देनज़र रखना होगा , तभी आंदोलनों में पारम्परिक मीडिया के बरक्स न्यू मीडिया की भूमिका की समग्र पड़ताल की जा सकेगी ।
जब सन् 1897 में लोकमान्य तिलक को गिरफ़्तार किया गया तो उन्होंने राज्यसत्ता के सामने दिलेरी और बलिदान का एक शानदार उदाहरण सामने रखा ।
उन्होंने सरकार से क्षमा माँगने से इनकार कर दिया जिस पर उन्हें अठारह महीनों की कड़ी क़ैद की सज़ा हुई थी ।
इस तरह एक पत्रकार आत्मबलिदान की नई राष्ट्रीय भावना का जीता-जागता प्रतीक बन गया था ।
अन्य देशों की तरह हमारे देश में समय-समय पर बहुत सारे आंदोलन हुए हैं ।
आंदोलन या क्रांति देश-समाज में हलचल पैदा करते हैं ।
कोई-कोई आंदोलन अपनी चरम स्थिति को प्राप्त होता है अर्थात् अपना उद्देश्य प्राप्त करता है ।
कुछ आंदोलन देश में हिलोर की तरह उठते हैं और झाग की तरह बैठ जाते हैं ।
आंदोलन देश - समाज की सड़ी गली व्यवस्था के परिवर्तन के लिए आवश्यक है ।
परिवर्तन प्रकृति का शाश्वत नियम है ।
कुछ आंदोलन थोड़े से लोगों और सीमित क्षेत्रीय सीमा में रुक जाते हैं ।
देश - विदेश तक उनकी गूँज सुनाई देती है , वर्षों , दशकों तक उनकी चर्चा होती है ।
कुछ इतिहास में दर्ज होते हैं , कुछ धूल की परतों में दबे रह जाते हैं ।
जनता क्रांति की रक्तवाहिनी होती है ।
हमारे देश का स्वतंत्रता आंदोलन भी ऐसा ही जनांदोलन था ।
किसी भी जनांदोलन की शुरुआत किसी एक व्यक्ति से होती है ।
इस अगुआ व्यक्ति के पास एक विजन होता है , एक मिशन होता है ।
वह लोगों का विश्वास अर्जित करने में सक्षम होता है ।
उसमें क्षमता होती है कि वह लोगों को एकजुट कर सके , उन्हें अपनी बात पर सहमत करा सके , आंदोलन का संचालन कर सके ।
वह लोगों को अपने विचारों , अपने स्वप्नों से जोड़ता है और क्रांति का अग्रदूत बनता है ।
मार्टिन लूथर किंग जूनियर की तरह बहुत से लोग स्वप्न देखते हैं और उसे पूरा करने के लिए जनता की अगुआई करते हैं ।
स्वतंत्रता के अग्रदूतों ने जिस देश - समाज की कल्पना की थी , वह कहीं था ही नहीं ।
नेहरू का विकास का एकांगी विदेशी मॉडल हमारे देश के लिए उपयुक्त न था ।
जनता त्रस्त थी और इसी समय जेपी ने संपूर्ण क्रांति का बिगुल फ़ूँका ।
गांधी की तर्ज पर उन्होंने क्रांति के लिए छात्रों का आह्वान किया ।
हज़ारों छात्र स्कूल - कॉलेजों को तिलांजलि दे कर उनके साथ हो लिए ।
इस क्रांति के असफल होने में एक कारण भारत जैसे खेतिहर देश के किसानों की इसमें कोई भागीदारी न होना था ।
अस्सी के दशक में उदारीकरण , भूमंडलीकरण आया और समय और समाज ने फिर पलटा खाया ।
अस्सी के बाद भारत भूमंडलीकरण की दौड़ में शामिल हुआ ।
सरकार अमेरिका की नीतियों का गुलाम बन गई ।
पूँजीवाद - बाज़ारवाद की चपेट में समाज पूरी तरह से विकास के एकपक्षीय मॉडल की ओर ढकेल दिया गया है ।
बड़ी - बड़ी कम्पनियाँ स्थापित करने के नाम पर आदिवासियों के हक़ पर डाका डाला जाने लगा ।
उनसे उनकी ज़मीन , उनके अधिकार छीनने का कुचक्र रचा जाने लगा ।
आजकल शिक्षा और मीडिया के कारण जनता जागरूक है ।
अपना हक़ आसानी से छोड़ने को वह राजी नहीं है ।
हिंदी सिनेमा में विभिन्न आंदोलनों पर कई फ़िल्में बनीं है , कुछ चलीं , कुछ नहीं चलीं ।
इनमें से दो फ़िल्मों को देखना रोचक होगा , एक है सुधीर मिश्रा की ‘हज़ारों ख्वाहिशें ऐसी ’ और दूसरी है प्रकाश झा की ‘चक्रव्यूह’ ।
दोनों युवा के तेवर को दिखाती हैं , अपने समय के आंदोलनों से जुड़े हुई हैं ।
दोनों फ़िल्में इक्कीसवीं सदी मे बनी हैं मगर एक उन्नीसवीं सदी के उत्तरार्द्ध को प्रदर्शित करती है तो दूसरी इक्कीसवीं सदी के पूर्वार्द्ध को ।
सुधीर मिश्रा की ‘हज़ारों ख्वाहिशें ऐसी ’ बीसवीं सदी के सातवें दशक की कहानी है और प्रकाश झा की ‘चक्रव्यूह ’ इक्कीसवीं सदी के प्रथम दशक को दिखाती है ।
यूँ तो सुधीर मिश्रा ने अपनी फ़िल्म ‘हज़ारों ख्वाहिशें ऐसी ’ 2003 में ही बना ली थी पर उसका प्रदर्शन 2005 में ही हो सका ।
आपातकाल के समय हुई क्रूरताओं को दिखाती यह फ़िल्म तीन युवा किरदारों को लेकर चलती है ।
युवा आक्रोश का कितना कारूणिक-त्रासद अंत होता है , विद्रोह को कैसे कुचल डाला जाता है इसका जीता जागता उदाहरण है यह फिल्म ।
प्रकाश झा के ‘चक्रव्यूह ’ के अंत में वे वायज ओवर से जो कहलवाते हैं वह आज के समय की सच्चाई है और बहुत मानीखेज है ।
तेज़ी से बढ़ता नक्सलवाद आज देश के 200 ज़िलों में अपनी जड़े जमा चुका है ।
हज़ारों हथियारबंद माओवादी गुरिल्ले अपने ही देश की सेना के साथ एक भयानक ख़ूनी संघर्ष में लगे हुए हैं ।
एक भी दिन नहीं गुज़रता जब भारत की धरती अपने ही बच्चों के ख़ून से लाल न होती हो ।
इस चक्रव्यूह से निकलने का रास्ता क्यों नहीं मिल रहा ।
चमकते भारत की सच्चाई ये है कि 25 % आमदनी पर बस कुछ 100 परिवारों का क़ब्ज़ा है जबकि हमारी 75 % आबादी रोजाना 20 रुपये पर बसर करने को मजबूर है ।
इस अंतर से जन्मा आविश्वास और आक्रोश बढ़ता जा रहा है और शायद वक़्त हमारे हाथ से फिसलता जा रहा है ।
सत्तर के दशक में पढ़े - लिखे नौजवान और किसान देख रहे थे कि सत्ता अपनी शक्ति के मद उन पर मनमाना अत्याचार कर रही है ।
नाम के लिए जमींदारी समाप्त हो चुकी थी , ज़मीन की चकबंदी हो चुकी थी पर वास्तविकता इसके बिलकुल पलट थी ।
सत्ता के दमनचक्र ने इनका नामोनिशान मिटाने के लिए अत्याचार की सारी हदें पार कर दीं ।
राजन जैसे न जाने कितने नौजवान इस आंदोलन की बलि चढ़ गए ।
नक्सलबाड़ी आंदोलन समाप्त नहीं हुआ पर उसके पास स्पष्ट विजन नहीं रह गया , वह बिखर गया ।
कुछ घटक स्वार्थी हाथों की कठपुतली बन गए , कुछ आज भी निष्ठा के साथ संघर्ष में जुटे हुए हैं ।
भारत की यही वास्तविकता आज भी कायम है , एक ओर अमीरी , दूसरी ओर गरीबी ।
‘हज़ारों ख्वाहिशें ऐसी ’ में ब्रिटेन से आई हुई गीता राव ( चित्रांगदा सिंह ) पर कई लड़कों का दिल आया मगर उसका दिल जज के बेलौस बैटे सिद्धार्थ तैयबजी ( के के मेनन ) पर आया हुआ है ।
हिन्दू माँ और मुस्लिम पिता का बेटा सिद्धार्थ अमीरी में रहता है , महँगी शराब पीता हैं , गाँजा चरस का सेवन करता है ।
उसे इस बात का अफ़सोस है और वह व्यंग्य करता है कि न तो वह हिंदी जानता है न ही बांग्ला बोल सकता है ।
इंग्लिश में वह ख़ुद को सहज अनुभव करता है ।
समाज की असमानता को देखते हुए नक्सलवाद की ओर उसका झुकाव है ।
सिद्धार्थ को अपने आदर्श अधिक प्रिय है , वह अपने ऊसूलों के लिए अपने प्रेम को छोड़ देता है ।
अपने विचारों को व्यावहारिक रूप देने के लिए बिहार के भोजपुर के एक गाँव पहुँचता है ।
अभी तक हवा में घोड़े दौड़ाने वाले सिद्धार्थ को अचानक सच्चाई का सामना करना भीतर तक हिला कर रख देता है ।
वह पुलिस की क्रूरता का शिकार होता है ।
उसके साथी उसे अस्पताल से भगा ले जाते हैं ।
गीता शिक्षा और स्वास्थ्य के द्वारा समाज में परिवर्तन लाना चाहती है ।
पहले सिद्धार्थ उसके सोच और कार्य की हँसी उड़ाता है , उसे नहीं लगता है कि समाज का इस तरह कुछ भला हो सकता है ।
गीता गाँव में रह कर शिक्षा और समाज कल्याण के अन्य कार्य करने लगती है ।
फ़िल्म बहुत यथार्थवादी ढ़ंग से उस समय के युवा की मानसिकता को दिखाती है ।
सिद्धार्थ का क्रांति पर से विश्वास डिग जाता है ।
वह पुलिस अत्याचार का शिकार होता है ।
गीता और सिद्धार्थ दोनों को पुलिस गिरफ़्तार करके उन पर जम कर अत्याचार करती है ।
सिद्धार्थ सब छोड़-छाड़ कर आगे की पढ़ाई करने ब्रिटेन चला जाता है ।
उसे लगता है कि अभी जनता क्रांति के लिए पूरी तरह से तैयार नहीं है ।
सुरक्षित जीवन बिता रही गीता गाँव वालों का अपने तरीक़े से भला करने का निश्चय करती है और वहीं रह जाती है ।
‘हज़ारों ख्वाहिशें ऐसी ’ और ‘चक्रव्यूह ’ दोनों में यह देखा जा सकता है ।
दिल्ली के हिन्दू कॉलेज में इनका एक और साथी है विक्रम मलहोत्रा ( शायनी आहूजा) ।
वह गीता को प्यार करता है , बिना कभी स्पष्ट रूप से स्वीकार किए हुए ।
विक्रम अपने गांधीवादी पिता का सम्मान करता है और उनकी जीवन शैली से चिढ़ा भी रहता है ।
उसे नहीं लगता है कि उनके मूल्य समाज के किसी काम के हैं ।
अपने दोस्तों को उनकी पार्टी के लिए चंदा दिया करता है ।
महत्त्वाकांक्षी विक्रम दिल का बुरा नहीं है ।
जब उसे पता चलता है कि गीता फिर से बिहार चली गई है और वहाँ उसको ख़तरा है तो वह उसके लिए बिहार जाता है ।
वहाँ सिद्धार्थ की जगह वह पुलिस द्वारा इस बेरहमी से मार खाता है कि अपना मानसिक संतुलन खो बैठता है ।
बिहार के हरे - भरे खेतों के बीच हिंसा और क्रूरता , शोषण-अत्याचार की भूमि बना हुआ था ।
पुलिस की क्रूरता अब भी बनी हुई है बल्कि और नए-नए तरीक़े इजाद हो गए हैं ।
पुलिस के नाम से आम आदमी सिहर उठता है ।
पाँच वर्ष की अवधि ( 1969-1976) को समेटे यह फ़िल्म इमर्जेंसी काल के काले कारनामों को कभी संकेत में , कभी प्रत्यक्ष दिखाती है ।
फ़िल्म प्रेम , महत्त्वाकांक्षा , और राजनीति का मिला - जुला संस्करण है ।
सत्तर के दशक में जो आँधी पूरे देश में उठी थी वह बहुत जल्दी बैठ गई यह आज सब जानते हैं ।
सारा देश बिचौलियों और दलालों के हाथ सौंप दिया गया है ।
हवेलियाँ होटलों में तब्दील होने लगी थीं ।
सिद्धार्थ का सिद्धांत से पलायन यथार्थ पर आधारित है ।
` हजारों ख्वाहिशें ’ फ़िल्म में चित्रांगदा सिंह , के के मेनन का अभिनय बेहतरीन है ।
गीता के रूप में चित्रांगदा सिंह को परदे पर देखना एक खुशनुमा अनुभव है ।
वह बार-बार स्मिता पाटिल की याद दिलाती है ।
शाइनी आहूजा की यह पहली फ़िल्म थी और उन्हें इसके लिए सम्मान मिला ।
अस्सी के बाद उदारीकरण की बयार ने मूलवासियों की ज़मीन को हथियाने के तमाम हथकंडे अपनाए गए ।
इस बार आदिवासी एकजुट हैं ।
वे अपनी ज़मीन छोड़ने के लिए राजी नहीं है ।
अपने अधिकार की क़ीमत वे जान दे कर चुकाने को कटिबद्ध हैं ।
सरकार इन्हें नक्सली-आतंकवादी कह कर इनका सफाया करना चाहती है ।
प्रकाश झा बिहार की सामाजिक - राजनीतिक स्थितियों से भलीभाँति परिचित हैं ।
1984 में ‘दामुल ’ बना कर उन्होंने हिंदी सिनेमा की एकरसता को तोड़ा था ।
उन्होंने ‘मृत्युदंड’ , ‘आरक्षण ’ और ‘राजनीति ’ जैसी कई फ़िल्में बनाई हैं ।
नक्सल विषय पर फ़िल्म बनाना आसान नहीं है ।
नक्सलवाद एक जटिल विषय है ।
नक्सल और सरकार की भूमिका से आज जन-जन परिचित है ।
रोज़ अख़बार और टीवी में इनकी ख़बरे आती हैं ।
मांधाता ( वेदांता की तर्ज पर ) प्रोजेक्ट के मालिक के रूप में कबीर बेदी फबते हैं और उनके बेटे ने भी विदेश पलट हिन्दुस्तानी की अच्छी एक्टिंग की है ।
खान स्पष्ट रूप से मुसलमान है उसे नमाज पढ़ते दिखाया गया है , बिहार में हिन्दुओं में भी खान टाइटिल मिलता है ।
कबीर नाम हिन्दू-मुस्लिम दोनों में कॉमन है अतः बताना मुश्किल है कि फ़िल्म का कबीर हिन्दू है अथवा मुसलमान ।
आज सामाजिक सरोकार की फ़िल्म बनाने वाले निर्देशक भी फ़िल्म में लटका - झटका डालने से ख़ुद को रोक नहीं पाते हैं , तिग्मांशू धूलिया इसके सबसे बड़े उदाहरण हैं ।
प्रकाश झा भी ख़ुद को रोक नहीं पाए ।
‘चक्रव्यूह ’ फ़िल्म में आइटम साँग पूरी तरह मिसफिट है ।
समीरा रेड्डी के ‘कुंडा खोल ’ से फ़िल्म का नुकसान हुआ है ।
यह ठीक है कि इस दृश्य से एरिया कमांडर नागा ( मुरली शर्मा ) के चरित्र का पता चलता है और पंचायत उसे इसकी सज़ा देती है मगर यह काम बिना आइटम साँग के भी हो सकता था ।
शायद यह चवन्नी ( वैसे अब चवन्नी टिकट नहीं होती है ) दर्शकों के लिए आवश्यक था ।
कबीर प्रारंभ से एक दृढ़ चरित्र वाला व्यक्ति है , अत्याचार बरदाश्त नहीं करता है ।
इसीलिए वह पुलिस प्रशिक्षण बीच में छोड़ कर चला जाता है ।
आदिल खान इस बात पर उससे खफा था ।
कॉलेज - री यूनियन के समय कबीर आदिल को मना लेता है ।
बाद में खान की सहायता के लिए नक्सलियों के यहाँ जाता है ।
वह अपने दोस्त खान को समझाने का प्रयास करता है , नक्सलियों और दूसरी पार्टी की असलियत से वाकिफ कराना चाहता है ।
वह पुलिस का खबरिया बन कर नक्सली समूह में शामिल होता है और इनकी ईमानदारी और उद्देश्य जान कर उन्हीं का हो जाता है ।
उसे अपने दोस्त खान को चोट पहुँचाने का दुःख है , नक्सली बनने का नहीं ।
वह विकास और प्रगति के नाम पर होने वाले विस्थापन को पहचानता है ।
शक्तिशाली और शक्तिहीन लोगों के मूल्यों के अंतर को समझ जाता है और अपने ज़मीर की आवाज़ सुनता है ।
शुरू से अंत तक फ़िल्म ‘चक्रव्यूह ’ एक थ्रिलर की तरह चलती है ।
भारत के अधिकांश आंदोलनों की पृष्ठभूमि में ज़मीन रही है ।
यहाँ ‘चक्रव्यूह ’ में भी आंदोलन का प्रत्यक्ष कारण ज़मीन है ।
आदिवासी अपनी भूमि के लिए 1831 से ही लड़ते आ रहे हैं ।
पहले विदेशी सरकार से लड़ रहे थे अब स्वतंत्रता के बाद अपनी ही चुनी हुई सरकार से लड़ रहे हैं ।
आदिवासियों की ज़मीन उद्योग के लिए खाली कराना आज का फ़ैशन बन गया है जिसमें सरकार भी शामिल है ।
प्रकाश झा ‘दामुल ’ में उग्रवाद की प्रत्यक्ष बात नहीं करते हैं , आज समय के साथ बहुत सारी बातें साफ़ हो गई हैं ।
अतः ‘चक्रव्यूह ’ खुल कर विद्रोह दिखाती है और फ़िल्म उद्योगपति और राजनीतिज्ञों की कुटिल चाल का पर्दाफाश करती है ।
दोनों अपने स्वार्थ के लिए किसी भी हद तक गिर सकते हैं ।
फ़िल्म दिखाती है कि उद्योग लगाने के लिए आदिवासियों का विस्थापन करने में राज्य सरकार उद्योगपतियों का साथ देती है जबकि उसे जनता के कल्याण के लिए चुना गया है ।
नेता हर हाल में अपनी कुर्सी बचाए रखना चाहते हैं और उन्हें ज्ञात है कि वह उद्योगपति की कृपा से ही बची रह सकती है ।
आर्थिक - राजनीतिक गठबंधन आदिवासियों को समूल उखाड़ फेंकना चाहते हैं ।
‘चक्रव्यूह ’ की विशेषता है यह दर्शक को अंत तक बाँधे रखती है ।
निर्देशक प्रकाश झा का अपनी विधा पर पूरा नियंत्रण है ।
झा की ही फ़िल्म ‘राजनीति ’ से तुलना करें तो झा का काम यहाँ बहुत सुंदर है ।
‘हज़ारों ख्वाहिशें ’ के गीत उसकी जान हैं , चक्रव्यूह के गीत अच्छे होते हुए भी वो प्रभाव नहीं डालते हैं ।
भिखारी ठाकुर बिहार के एक प्रसिद्ध गीतकार हैं , जिनके रचे गीत एक समय बच्चे - बच्चे की जबान पर थे ।
उनके जीवन को केंद्र में रख कर कई नाटक लिखे गए हैं ।
दोनों फ़िल्मों का कर्णप्रिय संगीत शांतनु मोइत्रा ने दिया है ।
‘हज़ारों ख्वाहिशें ’ में मध्यम गति के डांस और गाने हैं जबकि चक्रव्यूह में तेज़ गति के नाच - गाने हैं ।
लोक गीत का प्रयोग झा की विशेषता है ।
शुभा मुद्गल की पावरफुल आवाज़ में ‘ख्वाहिशें ’ का शीर्षक गीत तुलना करने पर जगजीत सिंह को काफ़ी पीछे छोड़ जाता है ।
लोक का स्पर्श फ़िल्म को ऊँचाई प्रदान करता है ।
‘चक्रव्यूह ’ के संगीत में आदेश श्रीवास्तव , सलीम-सुलेमान तथा विजय वर्मा का भी सहयोग है ।
गायक के रूप में शान , सुनिधि चौहान , सुखविंदर , कैलाश खेर आदि कई लोगों ने काम किया है ।
शायनी आहूजा को डेब्यू अभिनेता का पुरस्कार मिला और फ़िल्म को सर्वोत्तम कहानी का फ़िल्मफ़ेयर अवार्ड मिला था ।
फ़िल्म विश्व के कई फ़िल्म समारोहों में प्रदर्शित हुई थी ।
आदिवासियों ने तय कर लिया है बिना लड़े वह अपनी इंच भर भी ज़मीन किसी अत्याचारी को नहीं देंगे ।
‘चक्रव्यूह ’ के विद्रोही भी मरने-मारने को उतारू हैं , भले ही नतीजा कुछ भी हो ।
वे कहते हैं कि यह हमारी ज़मीन है , हम यहीं पैदा हुए हैं , यहीं जीएँगे , यहीं मरेंगे ।
‘हज़ारों ख्वाहिशें ऐसी ’ में बाहर से आए लोग गाँव वालों के लिए लड़ रहे हैं ।
स्थानीय लोगों की भागीदारी को यह फ़िल्म रेखांकित नहीं करती है जबकि ‘चक्रव्यूह ’ में संघर्ष करने वाले ख़ुद आदिवासी हैं ।
अपनी लड़ाई ख़ुद लड़नी होगी यही संदेश है इस फ़िल्म का ।
सुधीर मिश्रा यह भी मानते हैं कि निर्देशक का काम लोगों के अंदर एक राजनीतिक चेतना भरने की कोशिश करना है ।
उनका मानना है कि जब तक हमारे अंदर राजनीतिक चेतना का विकास नहीं होगा हम सत्ता तंत्र या बाज़ार के षड्तंत्र का शिकार होते जाएँगे ।
वे चुनौती को स्वीकार करते हैं और बहुत रचनात्मकता से काम करते हैं ।
प्रकाश झा और सुधीर मिश्रा दोनों सच्चाई से आँख मिलाते हैं ।
वे समस्या को दिखाते हैं साथ ही समस्या की जड़ को भी उजागर करते हैं ।
सत्तर के समय को धीमी गति से दिखाया गया है उस समय तक भारत के लोगों ने भागना नहीं शुरू किया था ।
“चक्रव्यूह ’ फ़िल्म को गति में देखा जा सकता है ।
समय के साथ आई फ़िल्म विधा के परिवर्तनों को भी दोनों फ़िल्में रेखांकित करती हैं ।
‘ख्वाहिशें ’ में असंवेदनशील , चालाक पुलिस वाले की भूमिका में सौरभ शुक्ला ने कमाल किया है ।
‘ख्वाहिशें ’ की तरह ही ‘चक्रव्यूह ’ फ़िल्म में पुलिस न केवल जूही को गिरफ़्तार करती है वरन उसके साथ भयानक बलात्कार भी करती है ।
वास्तविक जीवन में पुलिस का यह घिनौना चेहरा बराबर अख़बार और टीवी पर दिखाई देता है ।
अब पुलिस के पास आधुनिक हथियार और हैलीकॉप्टर भी उपलब्ध है जिसे वे माओवादियों का सफाया करने के लिए प्रयोग करते हैं ।
झा की फ़िल्म ‘राजनीति ’ से इस फ़िल्म की तुलना करें तो यह फ़िल्म हर मामले में बेहतर साबित होती है ।
झा के विकास को यहाँ देखा जा सकता है ।
‘चक्रव्यूह ’ पर अभी सिंगूर में हुए आंदोलन को पूरी तरह से देखा जा सकता है ।
सिंगूर में उद्योगपति को अपना प्रोजेक्ट समेट कर भागना पड़ा यह सबको मालूम है ।
आज देश की हालत देखते हुए सच में आर - पार की लड़ाई होना ज़रूरी लग रहा है ।
आज का युवा विद्रोही सिद्धार्थ की तरह भागने में नहीं डट कर लड़ने में विश्वास कर रहा है ।
दोनों फ़िल्में अपने समय और समाज का यथार्थ दिखाती हैं ।
समाजिक सरोकार की फ़िल्म बनाने वाले श्याम बेनेगल का मानना है कि फ़िल्म का उद्देश्य सामाजिक बदलाव नहीं है , लेकिन वह आइना ज़रूर दिखाती है ।
दोनों फ़िल्मों को देखना दो भिन्न समय में जीने जैसा है ।
विडम्बना यह है कि दोनों का काल में समाज एक ओर विकास के पथ पर बढ़ रहा है दूसरी ओर मानसिकता 5000 साल पुरानी है ।
कबीलों के जन्म के साथ ही जन - संवाद की आवश्यकता महसूस की गई ।
परिवार या कुटुम्ब के सदस्यों के मध्य आपसी बातचीत के द्वारा प्रतीक , बोली , भाषा तथा लिपि का उद्भव एवं विकास हुआ ।
यह विकास इतनी धीमी गति से हुआ कि किसी समय विशेष या स्थान विशेष से इसे नहीं जोड़ा जा सकता ।
परंपराएं , रीति - रिवाज और विश्वासों का जन्म भी सहज रूप से एवं अत्यंत धीमी गति से हुआ ।
समय की मांग ने अनेक आविष्कारों को जन्म दिया ।
संसार की जितनी भी आदिम जातियां आज विद्यमान हैं , उन में आज भी जन-संवाद के प्राचीनतम रूप प्रचलित हैं ।
बोली और भाषा के विकास के कारण जन-संवाद साधनों में युगांतकारी परिवर्तन हुआ ।
कबीलों के सरदार या राजा अपनी मौखिक घोषणाएं डुग्गी पीटकर , लोगों को एकत्र कर , करने लगे ।
उत्सव , त्यौहार , मेले आदि का आयोजन भी जन-संवाद के लिए किया जाता था ताकि आपसी मेल-मिलाप के समय सूचनाओं का आदान-प्रदान हो सके ।
भाषा के विकास के साथ ही साहित्य का विकास हुआ तथा धर्म , संस्कृति , सामाजिक आचार व्यवस्था आदि का स्वरूप स्पष्ट होने लगा ।
वैदिक काल में समाज को नियंत्रित करने के लिए ऋषियों ने नैतिक , धार्मिक , सामाजिक नियमों की व्यवस्था की तथा इनको साहित्यबद्ध कर प्रचार - प्रसार के लिए यत्न किए ।
इस युग में यज्ञों का आयोजन , जन - संवाद के लिए किया जाता था ।
ऋषिगण परिभ्रमण करते समय ही एक राज्य की सूचनाएं दूसरे राज्यों को देते थे ।
महाभारत में संजय द्वारा युद्ध का जो वर्णन किया गया है वह संवाद व्यवस्था का उत्तम उदाहरण है , लेकिन ऐसे उदाहरण बहुत कम है ।
महाभारत में जो कथाएं कही गई हैं , वे अनेक ऋषियों द्वारा परंपरागत ढंग से कही गई हैं ।
कथाएं उस समय जन - संवाद का माध्यम थी ।
नैमिषारण्य में उपस्थित जन समूह के समक्ष ‘सूत ’ जी ने उसी कथा को कहा जिसे व्यास जी ने जन्मेजय - यज्ञ के अवसर पर कहा था ।
व्यास जी ने भी महाभारत की सभी कथाएं स्वयं नहीं रची वरन् उन्हें परंपरा में प्राप्त किया ।
छापेखाने के अभाव में वेद , उपनिषद , आदि को ब्राह्मण कंठस्थ कर लेते थे और आगे आने वाली पीढ़ी को सौंप देते थे ।
पुराणों में नारद जी को एक पत्रकार , जन - संपर्क अधिकारी तथा संवाददाता के रूप में चित्रित किया गया है जो विभिन्न देवी - देवताओं के बीच संपर्क स्थापित करते हैं , सूचनाओं का आदान-प्रदान करते हैं ।
यहां ढोल के स्थान पर वे वीणा को जन-संचार का माध्यम चुनते हैं ।
शंकराचार्य का स्थान इस दृष्टि से सर्वोच्च है ।
उन्होंने देश के चारों भागों में चार मठ बनवाए तथा पूरे देश में सूचना - संचार का जाल बिछा दिया ।
संतों-संन्यासियों की विश्वसनीयता अधिक थी , अतः राजाओं की अपेक्षा संतों का अधिक आदर होता था ।
मौर्यकाल में पहली बार अशोक ने लंबी सड़कों का निर्माण कराया ।
सड़कों पर वृक्ष लगवाए , धर्मशाला और कुओं का निर्माण कराया तथा व्यवस्थित डाक सेवा को जन्म दिया ।
अनेक देशों में अशोक ने धर्म के अधिकारियों की नियुक्ति की , जिनका कार्य जन-संपर्क करना था ।
मौर्यकाल तथा गुप्तकाल में जन-संवाद सेवाओं में तेजी से विकास हुआ ।
हिंदू - मुस्लिम एकता के प्रयास होते रहे , लेकिन पूरा समाज दो प्रमुख समुदायों में बंट गया तथा जन-संवाद के भी दो प्रमुख भाग हो गए ।
मुल्लाओं ने मुसलमानों के लिए और पंडितों ने हिंदुओं के लिए संवाद देने का कार्य किया ।
परिणाम यह हुआ कि दोनों में परस्पर अविश्वास बढ़ता गया ।
मुगल काल में नक्कारों का उपयोग संवाद भेजने के लिए किया गया था ।
आगरा से दिल्ली तक एक निश्चित दूरी पर 20-25 फीट ऊंचे मीनार बनाए गए थे , जिनके ऊपर नक्कारे रखे जाते थे ।
सूचनाओं को कोड में परिवर्तित कर नक्कारों को विशेष प्रकार से बजाया जाता था और सूचना दे दी जाती थी ।
जन-संवाद के लिए परंपरागत साधन ‘डुग्गी ’ पीटना आज भी प्रचलित है ।
महाभारत में अश्वत्थामा की मृत्यु का गलत समाचार उसके पिता के मनोबल को गिराने के लिए दिया गया था ।
औद्योगिक क्रांति के साथ-साथ संसार में एक नई हलचल हुई ।
संवाद के साधनों में क्रांतिकारी परिवर्तन हुए ।
प्रिंटिग प्रेस के विकास के साथ ही संवाद संसाधनों में तेजी से विकास हुआ ।
प्रिंटिग के बाद फोटोग्राफी ने और नए अध्याय जोड़े ।
पढ़ने - लिखने के प्रति जागरूकता बढ़ी तथा आदमी के व्यक्तित्व में गुणात्मक विकास हुआ ।
अंधविश्वासों का अज्ञान हटने लगा तथा विवेक-सम्मत विचारधाराओं का विकास हुआ ।
1852 में रेल सेवा प्रारंभ हुई ।
रेल तथा सड़कों ने स्थानों को ही नहीं जोड़ा वरन् विभिन्न जातियों , सम्प्रदायों और धर्मों को आपस में जोड़ दिया ।
अंग्रेजों ने इन साधनों का उपयोग गोला - बारूद और सैनिकों को ढोने में किया और हमारे देश ने इनका उपयोग आदमी को आदमी से जोड़ने में किया जिसका परिणाम यह हुआ कि हम जीते और अंग्रेज पराजित हुए ।
स्वतंत्रता प्राप्ति के बाद जन-संवाद की भूमिका को स्वीकार किया गया तथा संचार और यातायात के साधनों का तेजी से विकास किया गया ।
आकाशवाणी , चलचित्र , दूरदर्शन , दूरसंचार , दूरभाष , समाचार पत्र , आदि के द्वारा संवाद की गति को और अधिक बढ़ाया गया है ।
समय और स्थान की रुकावटों पर विजय प्राप्त करने के लिए उपग्रह प्रसारण और कम्प्यूटर का उपयोग होने लगा है ।
यद्यपि हमारे देश में साक्षरता का प्रतिशत कम है फिर भी जन-संवाद के क्षेत्र में काफी सफलता मिली है ।
आधुनिक युग में सूचना को एक उपादान माना जाता है ।
आधुनिकता की पहचान तथा आधुनिकता बोध के लिए परिवेश और नए वैज्ञानिक परिवर्तनों का ज्ञान आवश्यक है ।
औपचारिक शिक्षा की अपेक्षा जन संचार के माध्यमों ने अनौपचारिक शिक्षा को फैलाने में मदद की है ।
‘कम्युनिकेशन ’ शब्द के लिए संचार की अपेक्षा संवाद शब्द का उपयोग जानबूझकर किया गया है ।
संचार में तकनीकी पक्ष प्रबल है जबकि संवाद में सूचना को केन्द्र में रखा गया है , अतः ‘मास कम्युनिकेशन ’ के लिए ‘जन-संवाद ’ शब्दावली को स्वीकार किया गया है ।
संवाद व्यक्तियों के बीच सार्थक संपर्क का नाम है ।
जन-संवाद में यह परिधि और विस्तृत हो जाती है ।
लेकिन यह संवाद उद्देश्यपूर्ण होना चाहिए ।
आपसी संपर्क के माध्यम से जनमत का विकास होता है तथा संस्कारों का जन्म होता है जो एक व्यवस्थित समाज की रचना को संभव बनाते हैं ।
यह संवाद प्रारम्भिक अवस्था में ऐन्द्रिक होता है ।
जानवरों में त्वचा-स्पर्श के द्वारा संवाद या संपर्क होता है ।
इन्द्रियों की शक्ति के कारण ही प्राणी एक-दूसरे की भाषा या संकेत ग्रहण करते हैं ।
मनुष्य के पास कर्मेन्द्रियों के साथ-साथ ज्ञानेन्द्रियां तथा हृदय भी होता है , अतः वह अधिक संवेदनशील होता है ।
पशु-पक्षियों की संवेदना ऐन्द्रिक स्पर्श या आंगिक चेष्टाओं द्वारा व्यक्त की जाती है जो कि संपर्क का माध्यम बनती है ।
ऐन्द्रिक संवाद की अपूर्णता के कारण प्रतीकों द्वारा संपर्क की प्रणालियां विकसित हुई ।
अतः सर्वप्रथम बोली का विकास हुआ , तदनन्तर भाषा और उसके बाद लिपि का विकास हुआ ।
वार्तालाप में दोनों पक्ष सक्रिय होते हैं तथा विचारों का आदान-प्रदान प्रत्यक्ष और तत्काल होता है ।
लेकिन समूह के साथ संवाद की स्थिति में प्रत्युत्तर तत्काल प्राप्त नहीं होता है ।
समूह की प्रतिक्रिया को जानने के लिए प्रयास करने होते हैं ।
लेकिन यह संवाद प्रक्रिया संचार सूचना , जानकारी या निवेदन ही नहीं है वरन् यह एक गहरे और सघन उद्देश्य की भी पूर्ति करता है ।
लेकिन जन-संवाद एक स्वतः स्फूर्त प्रक्रिया नहीं है ।
इसे निश्चित उद्देश्य के लिए विज्ञान - सम्मत तरीकों द्वारा उपयोग में लाया जाता है ।
इस मॉडल में पांच भाग है और इन पांचों भागों में गहरा संबंध है ।
यदि एक कड़ी टूट जाए तो संवाद की प्रक्रिया समाप्त हो सकती है ।
संवाद की अंतिम कड़ी अत्यंत महत्वपूर्ण है ।
इस मॉडल में भी लगभग वही तत्व हैं अर्थात सूचना का प्रेषण तथा उसे ग्रहण करने के साथ ही उसके प्रभाव का आकलन ।
जन-संवाद का महत्वपूर्ण उद्देश्य जनता की प्रतिक्रिया का आकलन करना है ।
यह कार्य अत्यंत कठिन है ।
आधुनिक युग में इस संबंध में अनेक शोध हो रहे हैं तथा प्रभाव का आकलन अनेक संस्थाओं द्वारा किए जा रहे हैं ।
जन-संवाद साधनों का मुख्य दायित्व सामाजिक संस्कारों तथा संस्कृति को आगामी पीढ़ी को सौपना भी है ताकि सामाजिक जीवन में स्वाभाविक विकास बना रहे और व्यवस्था बनी रहे ।
जन-संवाद साधन जनमानस को अनेक प्रकार से प्रभावित करते हैं और साथ ही प्रभावित भी होते हैं ।
यह स्पष्ट रूप से जान लेना चाहिए कि प्रभावित होना परिवर्तित होना नहीं हैं ।
हमारे देश में सांस्कृतिक मूल्य इतने रूढ़ है कि संवाद साधन बड़ी कठिनाई से लोगों को प्रभावित कर पाते है और जो लोग प्रभावित होते है उन्हें निश्चित दिशा में मोड़ देना आसान नहीं होता ।
जब जन समुदाय हिंसक और आक्रामक रूप धारण कर ले तब भीड़ का दृश्य बन जाता है ।
इसमें सभी प्रकार के लोग सम्मिलित हो जाते हैं और असामाजिक तत्व भीड़ का लाभ उठा लेते हैं ।
भावावेश को भड़काकर , भाषण , नारे,आदि द्वारा कितना भी उपद्रव कराया जा सकता है ।
ऐसा समुदाय जो केवल श्रवण करने में दिलचस्पी लेता है तथा किसी विशेष विचारधारा का पोषक नहीं होता , सामान्य श्रोता - वर्ग में आता है ।
यह समुदाय या तो सूचना प्राप्त करने या प्रतिक्रिया जानने या धार्मिक प्रवचन , आदि सुनने के लिए उपस्थित होता है ।
छोटे-छोटे समूह या समुदाय ही सामाजिक जीवन में लोगों को प्रभावित करते हैं ।
परिवार , कुटुम्ब , कक्षा , जाति , सम्प्रदाय , भाषा-समूह , संस्था , संघ आदि इस प्रकार के समूह हैं ।
इन समूहों के सदस्यों में घनिष्ठ संपर्क एवं संबंध होते हैं तथा एक-दूसरे का साथ देने का अनुबंध होता है ।
मेक लुहान का मत है कि सूचना या जानकारी की अपेक्षा संवाद साधन का अधिक महत्व है अर्थात ‘मेसेज ’ की अपेक्षा ‘मीडिया ’ अधिक महत्वपूर्ण है ।
लोगों का मनोविज्ञान इस बात को इंगित करता है कि आकर्षक माध्यम का महत्व ‘मेसेज ’ या सूचना से अधिक होता है ।
उदाहरण के लिए किसी नाटक को लोग स्टेज पर देखने की अपेक्षा फिल्म के रूप में देखना अधिक पसंद करते है ।
कुछ विद्वानों का मत है कि सूचना का स्थान माध्यम से अधिक ऊंचा है ।
माध्यम मात्र तकनीकी यंत्र है जो एक - दो माह या थोड़े समय का आकर्षक है ।
मुख्य भाग सूचना या कार्यक्रम है ।
कुछ विद्वानों का मत है कि नशीले पदार्थ जिस प्रकार व्यक्ति को सुस्त या अकर्मण्य बनाते हैं , उसी प्रकार संवाद माध्यम व्यक्ति को आलसी और निष्क्रिय बना देते है ।
अधिकांश व्यक्ति संवाद माध्यमों की सूचनाओं या शिक्षा को गंभीरता से नहीं लेते ।
परिवर्तन का मुख्य कारण संवाद-माध्यम है , वरन आर्थिक और सामाजिक आवश्यकताएं या दबाव ही परिवर्तन को जन्म देते है ।
सत्य तो यह है कि समाज में प्रचलित मूल्य माध्यमों को बदलने में या उन्हें प्रभावित करने में अधिक सफल होते हैं ।
संवाद माध्यमों की मुख्य भूमिका लोगों को व्यापक दृष्टि प्रदान करना है , ज्ञान की खिड़कियां खोलना है ।
ऐसा भी विचार कुछ व्यक्तियों ने व्यक्त किया है ।
स्वीकृत मूल्यों को नष्ट करने में संचार माध्यमों ने बड़ी भूमिका अदा की है ।
अधिक खुले रूप से सूचनाएं प्रदान करने से कम उम्र में ही बालक - बालिकाएं प्रौढ़ व्यक्ति के समान व्यवहार करने लगते हैं तथा नम्रता , उदारता , संवेदना की कमी उनमें परिलक्षित होती है ।
संवाद साधनों का मुख्य कार्य समाज में रेचक की भूमिका अदा करना भी है ।
कार्यक्रमों के माध्यम से मनोरंजन और प्रेरणा देकर माध्यम अनेक प्रकार की अशांति और कलह से समाज को बचा लेते है ।
संवाद साधन एक-दूसरे साधन से आदान-प्रदान करते है तथा नकल द्वारा भी कुछ-न-कुछ नया देने की चेष्टा करते है ।
समाचारपत्रों से बहुत सारे विचार रेडियो , टीवी . या फिल्मों में स्थान प्राप्त करते हैं और समाचारपत्र भी इन माध्यमों से कुछ-न-कुछ प्राप्त करते हैं ।
जिस भी संवाद या सूचना का प्रसारण होना है उसे स्पष्ट होना चाहिए ।
कोई शंका या विवाद उसके संबंध में नहीं होना चाहिए ।
कभी-कभी सूचना अपने-आप में भ्रामक होती है और उसे ठीक ढंग से समझा नहीं जाता ।
जानकारी अधूरी नहीं होनी चाहिए अन्यथा उसे स्वीकार करने में कठिनाइ होगी ।
जानकारी के स्रोत को सही होना चाहिए ताकि उसे आसानी से स्वीकार किया जा सके ।
सत्य सूचना को ही लोक स्वीकृति प्राप्त होती है ।
जानकारी संक्षिप्त होनी चाहिए ताकि उसका विस्मरण नहीं हो सके ।
लंबी जानकारी सुनने या पढ़ने का धैर्य लोगों में नहीं होता और उसे स्मृति में बनाए रखने में भी कठिनाई होती है ।
केवल प्रसारण करना या सूचना देना पर्याप्त नहीं है ।
जो भी जानकारी दी जा रही है उसके संबंध में जनसमूह की प्रतिक्रिया या प्रभाव की जानकारी भी तुरंत होनी चाहिए और तदनुसार परिवर्तन भी करने चाहिए ।
प्रायः संवाद साधन अपने श्रोता , दर्शक या पाठकों की संस्कृति , रुचि , दृष्टिकोण का ध्यान नहीं रखते तथा उन्हें प्रवचन देना प्रारंभ कर देते हैं ।
वैज्ञानिक आविष्कारों ने चूंकि उत्पादन , वितरण , विनिमय तथा सरकार के कार्यों में भीषण परिवर्तन को जन्म दिया , अतः समाज में परिवर्तन स्वाभाविक था ।
उत्पादन और वितरण के स्वरूप में व्यापक परिवर्तन होने पर रुचि , फैशन , भाषा , पहनावा , रहन-सहन के स्तर आदि में स्पष्ट परिवर्तन होता है , अतः सामाजिक जीवन में भी प्रत्यक्ष परिवर्तन होता है ।
परंपरागत समाज में गतिशील परिवर्तन संभव नहीं हैं ।
अतः समाज को बदलने के लिए सर्वप्रथम आर्थिक क्षेत्र में परिवर्तन की आवश्यकता होती है ।
परिवर्तन लाने के लिए बाहरी दबाव के साथ-साथ जनसमूह की इच्छा और स्वीकृति का भी महत्व होता है अन्यथा परिवर्तन स्थायी नहीं होता ।
जन-संवाद द्वारा समाज की बौद्धिक संपदा का हस्तांतरण संभव होता है तथा नागरिकों को संचित ज्ञान और अनुभव का लाभ प्राप्त होता है ।
संवाद साधन , जनसमूह को सूचना या जानकारी प्रदान करते समय ऐसे सुझाव देते हैं जिससे विशाल जनसमूह किसी समस्या के हल तक पहुंच सके और एकमत होकर कोई निर्णय ले सके ।
चिकित्सा के क्षेत्र में जो क्रांतिकारी उपलब्धियां हमारे देश में हुई हैं , उनका श्रेय जन-संवाद साधनों को जाता है ।
इन कार्यक्रमों के पीछे निश्चित नैतिक तथा सामाजिक मूल्य होते हैं जो जनसमूह को सही दिशा में सोचने के लिए प्रेरित करते हैं ।
कभी-कभी लोग दोनों माध्यमों पर विश्वास नहीं करते ।
वह स्थिति दुर्भाग्यपूर्ण ही है ।
जन-संवाद के द्वारा परंपरागत व्यवस्था को बदलने का प्रयास किया जाता है ।
जिसके कारण कुछ समय तक लोगों को काफी अटपटा लगता है ।
सदियों से स्वीकृत मूल्यों के प्रति मोह हो जाना स्वाभाविक है , अतः परिवर्तन के समय यह मोह व्यवधान बन जाता है ।
कभी-कभी ‘जन हित ’ के नाम पर महत्वपूर्ण जानकारी या तो छुपा ली जाती है या उसे तोड़-मरोड़ कर प्रस्तुत किया जाता है ।
अतः साधनों की विश्वसनीयता पर प्रश्न चिन्ह लग जाता है जिसका प्रभाव जनमत तथा जन स्वीकृति पर अच्छा नहीं पड़ता ।
जन-संवाद में जन और संवाद ही महत्वपूर्ण है ।
वस्तुतः वस्तुनिष्ठता को निरपेक्ष रूप से प्राप्त नहीं किया जा सकता क्योंकि जो व्यक्ति प्रकाशन सामग्री बनाता है या संवाद देता है वह भी व्यक्ति होता हैं ।
व्यक्ति कितना ही वस्तुनिष्ठ क्यों न हो उसका अपना दृष्टिकोण और विचार भी उस संवाद में शामिल हो जाता है ।
इस व्यक्ति को पूर्ण रूप से अलग नहीं किया जा सकता ।
संवाद को रोचक बनाने के लोभ में संवाददाता उसमें नमक - मिर्च लगाने की कोशिश करते हैं ।
ऐसा करते समय वे विश्वसनीयता की बात को भूल जाते हैं ।
तथ्यों को रंगीन बनाने के लिए पक्षपात पूर्ण रूप देना उचित नहीं है ।
संवाद को प्रसारित करने से पूर्व पूर्णरूप से जांच परख लेना चाहिए ।
कभी-कभी बड़ी-बड़ी भूलें साधारण असावधानी या जांच न करने के कारण हो जाती हैं जो पूरे माध्यम की विश्वसनीयता को खंडित कर देती हैं ।
किसी भी स्रोत से जानकारी मिले उसकी जांच अवश्य होनी चाहिए ।
विश्वसनीयता को प्रभावित करने वाले कुछ अन्य कारण भी हैं ।
राजनैतिक दल , धर्म , सम्प्रदाय , जाति या इसी प्रकार के अन्य समूह जब अपने संवाद साधन विकसित करते हैं तब उनका दृष्टिकोण पक्षपातपूर्ण होना स्वाभाविक है ।
जो कुछ सूचना सामग्री भेजी जाती है , वह ज्यों की त्यों न तो लक्ष्य तक पहुंच पाती है और न ज्यों की त्यों स्वीकार कर ली जाती है ।
जन स्वीकृति को प्रभावित करनेवाले तत्वों का अध्ययन कर लेना आवश्यक है ।
जन समूह किसी संवाद को किस तत्परता से ग्रहण करता है , यह बात महत्वपूर्ण है ।
यदि जन समूह संवाद या सूचना को अधिक गहराई या दायित्वपूर्ण ढंग से नहीं लेता तब जन स्वीकृति का प्रश्न नहीं उठता ।
संवाद सुन लेना ही पर्याप्त नहीं है ।
वस्तुतः यह अर्थपूर्ण एवं ध्यानपूर्ण मनन , पठन , श्रवण या दर्शन होना चाहिए ।
कभी-कभी वह सारे संवाद को सुन लेता है लेकिन मनोयोग से न सुनने के कारण वह उस संवाद का लाभ नहीं उठा पाता ।
यह तत्व सर्वाधिक महत्वपूर्ण है ।
शिक्षित व्यक्ति की स्वीकार शक्ति तथा ग्रहण शक्ति सबसे अधिक होती है क्योंकि वह मानसिक रूप से किसी सूचना को स्वीकार करने के लिए तैयार रहता है ।
कुम्भकार सूखी मिट्टी से घड़े नहीं बना सकता ।
उसे मिट्टी को पानी के साथ मिला कर तैयार करना होता है ।
लोकप्रिय नेताओं या योजनाओं को जन स्वीकृति प्राप्त होती है ।
कभी-कभी अत्यधिक प्रचार द्वारा किसी योजना को अधिक लोकप्रिय बनाया जाता है ताकि उसे जन स्वीकृति प्राप्त हो सके ।
परिवार नियोजन योजना को अधिक लोकप्रिय बनाने की चेष्टा की गई है जिसके कारण उसे लोक स्वीकृति भी प्राप्त हुई है ।
जन स्वीकृति ही जनमत का रूप धारण कर लेती है ।
स्वीकृति के पीछे यदि संकल्प शक्ति एव दृढ़ता है तो वह स्वीकृति अभिमत बन जाती है और सामाजिक शक्ति के रूप में व्यक्त होती है ।
मतदान द्वारा यह शक्ति राजनीतिक शक्ति का रूप धारण कर लेती है तथा पूरे समाज को एक निश्चित दिशा में मोड़ने की क्षमता रखती है ।
राजनैतिक पार्टी अपनी योजनाओं को लोकप्रिय बनाने के लिए अनेक आंदोलन चलाते हैं तथा जनता को प्रेरित करने के लिए विभिन्न प्रकार के प्रयास करते हैं ।
जुलूस , भाषण , उत्सव , मेले , सम्मेलन , आदि का आयोजन किया जाता है तथा जनमत को प्रभावित करने के लिए व्यापक जन-संपर्क किया जाता है ।
किसी अभियान की सफलता इस बात पर निर्भर करती है कि समूह उसे किस प्रकार अपनाता है या सहयोग देता है ।
समूह की अनुकूल प्रतिक्रिया जनमत को अनुकूल बनाने में सहयोग देती है ।
कभी-कभी सार्थक अभियान जन स्वीकृति के अभाव में सफल नहीं हो पाते ।
हमारे देश में विकास संबंधी अनेक अभियान लोकप्रिय नहीं बन सके ।
सांस्कृतिक वातावरण की अनुकूलता पर सर्वाधिक जोर देना चाहिए ।
आदतें , रुचि , शिक्षा , परम्परा , धार्मिक भावना , जाति तथा सम्प्रदाय की रूढ़ियों का अध्ययन इस संबंध में कर लेना चाहिए ।
विश्वास और अंधविश्वासों का भी बड़ा प्रभाव ग्रामीण क्षेत्रों में होता है , अतः इन्हें शीघ्र तोड़ने की अपेक्षा इनके पूरे परिणामों के प्रति लोगों को जागरूक बनाना चाहिए ।
जो भी जनमत विशाल समूह में जन्म लेता है वह इन्हीं उपसमूहों के नेताओं या प्रमुखों के कारण जन्म लेता है ।
जनमत के निर्माण में कुछ घटनाएं अत्यंत योगदान देती हैं ।
इन घटनाओं से जन समूह जो शिक्षा लेते हैं उन्हीं के कारण उनकी राय या मत बनता है ।
स्वतंत्रता प्राप्ति के समय देश में अनेक महामारियां थीं तथा अनेक परिवारों ने भारी जानमाल की हानि सहन की ।
चेचक के संबंध में फैले अंध विश्वास को दूर करने तथा टीकों के लगवाने के संबंध में अनुकूल जनमत तैयार हुआ क्योंकि टीकों के द्वारा चेचक का प्रकोप दूर हुआ ।
जनमत में उप समूहों के नेता महत्वपूर्ण भूमिका अदा करते हैं ।
ये नेता या प्रभावशाली व्यक्ति अपने समूह से निरंतर संपर्क में रहते हैं , अतः इस समूह के लोग उसकी गलत बात तुरंत स्वीकार कर लेते हैं ।
धीरे-धीरे अनेक समूह यदि समान राय व्यक्त करते हैं तब यह राय , जनमत का रूप धारण कर लेती हैं ।
जनमत , जन प्रतिनिधियों की अपेक्षा अधिक बुद्धिमतापूर्ण होता है क्योंकि इस में पूरे समूह की सामान्य बुद्धि का समावेश होता है ।
यह रूसो की सामान्य इच्छा जैसी होती है जो समूह की सद-इच्छा का योग होती है ।
जन प्रतिनिधि की राय जनमत नहीं है ।
जनमत प्रायः सुप्तावस्था में रहता है तथा जब तक कोई विशेष घटना न घटे तब तक जनमत की अभिव्यक्ति नहीं होती ।
जब कभी ऐसी घटना घटती है जिसमें किसी असंतोष , चिंता , संकट , आदि की संभावना होती है तब जन समूह अपना मत व्यक्त करता है ।
शांति काल में जनमत को व्यक्त करने की आवश्यकता नहीं होती क्योंकि मत व्यक्त करने के लिए कोई महत्वपूर्ण प्रश्न अवश्य उपस्थित होना चाहिए ।
अति साधारण प्रश्नों पर कोई जनमत व्यक्त नहीं किया जाता ।
जनमत की अभिव्यक्ति किसी न किसी समस्या , संकट या असंतोष को समाप्त करने के लिए की जाती है ।
जब किसी स्थिति का स्थायी हल नहीं होता तब कुछ व्यक्तियों को प्रतिकूल निर्णय से प्रभावित होना पड़ता है ।
जब किसी नदी पर बांध बनाया जाता है उससे पूर्व उस क्षेत्र का अधिकांश भाग बाढ़ में डूब जाता है ।
उस क्षेत्र के लोग वहां से हटना नहीं भी चाहें तो भी उन्हें वहां से हटाना पड़ता है ।
जब इस प्रकार का उपाय आवश्यक हो जाता है जिसमें जनमत की अवेहलना आवश्यक हो जाती है तब प्रभावित व्यक्तियों को हर्जाना या मुआवजा दिया जाता है ।
आंतरिक जनमत ही कभी-कभी बाह्य रूप से प्रकट होता है ।
जब जनमत अधिक स्पष्ट एवं शक्तिशाली होता है तब वह मात्र मत प्रकट करने तक सीमित नहीं रहता वरन क्रियात्मक रूप धारण कर लेता है ।
इसी क्रियात्मकता के कारण क्रांतियां होती हैं ।
रूस-चीन , बंगलादेश , आदि देशों में जो क्रांतिकारी परिवर्तन हुए उनके पीछे शक्तिशाली जनमत था ।
शक्तिशाली जनमत ही क्रांति कर सकता है तथा समाज को बदल सकता है ।
समाजवादी देशों में इस प्रकार का जनमत अपना प्रभाव स्पष्ट कर चुका है ।
जनतंत्रात्मक देशों में अकेला जनमत क्रियात्मक शक्ति नहीं बन पाता क्योंकि उसे एक लोकशक्ति का निर्माण करना होता है ।
जनमत की शक्ति समाज में परिवर्तन उत्पन्न करती हैं ।
जनता ही समाज को बदल सकती है ।
कभी-कभी अनेक अभियान जन समुदाय को प्रभावित करते हैं लेकिन कोई मूलभूत परिवर्तन समाज में नहीं कर पाते ।
प्रभाव या जागरूकता को परिवर्तन नहीं समझ लेना चाहिए ।
व्यक्ति को प्रभावित करना आसान है लेकिन उसे परिवर्तित करना बड़ा कठिन कार्य है ।
कभी-कभी व्यक्ति को प्रभावित करना आसान होता है लेकिन वही व्यक्ति जब समुदाय का सदस्य बनता है तो विपरीत आचरण करता है ।
यदि यह प्रभाव तर्क-सम्मत है तथा जन समुदाय के साधनों के अंतर्गत है तब यह प्रभाव परिवर्तन का रूप ले सकता है ।
अतः हमें देखना चाहिए कि प्रभाव को परिवर्तन का रूप मिल सके अन्यथा सारा प्रयास निष्फल हो जाता है ।
प्रभाव की प्रक्रिया को सघन , स्थायी तथा कार्यरूप देने का कार्य कुशलतापूर्वक करना चहिए अन्यथा कोई भी अभियान सामाजिक परिवर्तन नहीं ला पाएगा और यह प्रचार मात्र बनकर रह जाएगा ।
प्रचार या प्रोपेगेंडा का उद्देश्य सामाजिक परिवर्तन नहीं होता वरन तात्कालिक लाभ प्राप्त करना होता है ।
देश में भाषा , धर्म , जाति , क्षेत्र आदि की विविधता के कारण जन-संवाद एक निश्चित सीमा से आगे नहीं बढ़ पाता ।
एक समरस या सरल जन समुदाय जिसे ‘मास आडियेंस ’ या जन समुह उपलब्ध नहीं है ।
परस्पर विरोधी उप समूहों के ऊपर एक ही कार्यक्रम का समान प्रभाव नहीं पड़ता ।
प्रायः जन समूहों की मानसिकता पर ध्यान नहीं दिया जाता तथा ऐसे कार्यक्रम प्रसारित किए जाते हैं जो व्यापक जन समूह को स्वीकार्य नहीं होते ।
ग्रामीण क्षेत्रों की जनता का दृष्टिकोण अधिक कठोर तथा परम्परावादी होता है लेकिन जो कार्यक्रम उसके लिए प्रसारित किए जाते हैं वे आधुनिक सभ्यता के अधिक निकट होते हैं ।
अधिकांश क्षेत्रों में जन समूह प्रगतिशीलता तथा परिवर्तन का विरोध करता है ।
हमारी संस्कृति परिवर्तन प्रतिरोधी संस्कृति है ।
गांधीजी की बातों में सत्य का अंश है ।
अर्थात बार-बार परिवर्तन वांछनीय नहीं है ।
केवल कल्याणकारी परिवर्तन को ही स्वीकार करना चाहिए ।
हर परिवर्तन शुभ नहीं होता ।
अतः बदलाव लाते समय हमें इस बात को ध्यान में रखना चाहिए ।
आमूल परिवर्तन संकट भी पैदा कर सकता है ।
शिक्षित समुदाय में परिवर्तन एक स्वाभाविक प्रक्रिया के रूप में स्वीकार्य होता है ।
कभी-कभी कार्यक्रम इतने उबाऊ होते है कि उनका प्रभाव ठीक प्रकार से नहीं पड़ता ।
कार्यक्रमों की सफलता स्वयं कार्यक्रमों की प्रस्तुति पर निर्भर करती है ।
श्रोताओं की ग्रहण शक्ति का भी ध्यान रखना चाहिए ।
अत्यधिक भार के कारण भी जन समूह नए कार्यक्रमों के प्रति उदासीन दृष्टिकोण अपना लेता है ।
प्रसारण करते समय श्रोता की शक्ति अवश्य ध्यान में रखनी चाहिए ।
परिवर्तन के लिए काफी समय लगता है , अतः तुरंत ही परिणाम प्राप्त करने की कोशिश नहीं करनी चाहिए ।
हमें मूल्यांकन की शीघ्रता रहती है और बिना पर्याप्त समय दिए ही हम मूल्यांकन कर लेते है और जब वांछित परिणाम नहीं मिलते तब निराशा होती है ।
औद्योगिकरण की प्रक्रिया के साथ ही जन-संवाद के साधनों में क्रांतिकारी परिवर्तन हुए ।
मुद्रण की सुविधाओं से पूर्व जो भी जन-संवाद के साधन थे वे क्षेत्रीय भाषा तथा स्तर पर ही कारगर थे ।
जन संवाद के आधुनिक साधनों के प्रसार के कारण ही एक जन-संस्कृति का विकास संभव हुआ है अन्यथा हमारे देश की संस्कृति , क्षेत्रीय या स्थानीय ही अधिक है ।
क्षेत्रीयता तथा स्थानीयता के कारण ही हमारी सांस्कृतिक धारा में अनेक प्रकार की विशेषताएं उपलब्ध हैं ।
हर प्रांत या क्षेत्र की संस्क्रुति की अपनी अलग विशेषता और अपना अलग रंग है ।
19 वीं शताब्दी के प्रारम्भ के साथ ही भारत में पत्रकारिता का इतिहास प्रारंभ होता है ।
यद्यपि प्रारंभ में अधिकांश समाचारपत्र अंग्रेजों द्वारा निकाले जाते थे तथा मुख्य रूप से अंग्रेजी भाषा में ही प्रकाशित किए जाते थें ।
राजा राममोहन राय ने अंग्रेजी भाषा में सर्वप्रथम 1821 में “दी बंगाल गजट” साप्ताहिक का प्रकाशन प्रारंभ किया लेकिन यह पत्र एक वर्ष ही चल सका ।
1823 में बंगला भाषा में तीन , फारसी भाषा में तीन और गुजराती में एक समाचार पत्र प्रकाशित होता था ।
मेटकाफ द्वारा संशोधित नियम समाचारपत्रों को 1856 तक नियमित करते रहे ।
लेकिन ईस्ट इंडिया कंपनी ने मेटकाफ के उदार दृष्टिकोण को मान्यता नही दी ।
1857 में एक नया एक्ट बनाया गया जिसमें प्रकाशन सामग्री पर पूर्व अनुमति लेनी होती थी ।
सरकार की आलोचना , व्यवस्था विरोध , हिंसा भड़काना , आदि मुद्दों पर अंकुश लगा दिया गया ।
1867 में पुनः एक अधिनियम बनाया गया जिसमें पूर्व अनुमति लेना अनिवार्य कर दिया गया तथा समाचार पत्रों का रजिस्ट्रशन भी अनिवार्य कर दिया गया ।
1857 की क्रांति के बाद कंपनी का शासन ब्रिटिश राज के हाथों में चला गया जिसके कारण प्रेस के संबंध में अनेक अधिनियम बनाए गए ताकि ब्रिटिश शासन की कम से कम आलोचना हो ।
1885 में भारतीय राष्ट्रीय कांग्रेस की स्थापना हुई ।
इस समय देश के सभी भागों में अंग्रेजी तथा प्रांतीय भाषाओं में समाचारपत्र निकल रहे थे जिनमें से अधिकांश के संपादक अंग्रेज थे ।
केवल प्रांतीय भाषाओं के समाचारपत्रों के संपादक स्थानीय लोग थे ।
प्रथम विश्व युद्ध के दौरान ब्रिटिश शासन ने और कड़े प्रतिबंध लगाए ।
एनी बेसेन्ट के पत्र ‘न्यू इंडिया ’ ने ‘होम रूल ’ की मांग को मुखर किया ।
संपादक बेंजामिन होरनीमेन ने अपने पत्र ‘बाम्बे क्रॉनीकल ’ द्वारा ‘होमरूल ’ की मांग का समर्थन किया , परिणामतः ऐनी बेसेन्ट और होरनीमेन को देश से बाहर निकाल दिया गया ।
1919 के रॉलेट एक्ट का डटकर विरोध हुआ तथा सभी समाचार पत्रों ने ब्रिटिश शासन को तीखी आलोचना की ।
इस समय महात्मा गांधी ने अपने सविनय अवज्ञा आंदोलन की शुरूआत की जिसे व्यापक जन समर्थन प्राप्त हुआ ।
इसी समय स्वराज्य पार्टी की स्थापना की गई तथा कुछ अन्य प्रमुख समाचार पत्र प्रकाश में आए ।
इन समाचार पत्रों में ‘बंगलार कथा’ , ‘स्वदेश मित्रम’ , ‘हिंदुस्तान टाइम्स’ , ‘प्रताप ’ और ‘बसुमती ’ प्रमुख थे ।
1942 में भारत छोड़ो आंदोलन प्रारंभ हुआ ।
द्वितीय विश्व युद्ध भी चल रहा था ।
भारतीय समाचार पत्रों ने स्वतंत्रता प्राप्ति के लिए प्रेस के माध्यम से बहुत बड़ा अभियान शुरू किया ।
स्वतंत्रता प्राप्ति के अभियान में समाचार पत्रों की भूमिका बहुत बड़ी है क्योंकि प्रेस की आवाज दबाने के लिए ब्रिटिश शासन ने बहुत कोशिश की ।
प्रेस के खिलाफ जो भी अधिनियम अंग्रेजों ने बनाए थे उनमें से अधिकांश को समाप्त कर दिया गया लेकिन 1951 में जो प्रेस एक्ट पास हुआ उसमें प्रेस पर अंकुश लगाने का काफी प्रावाधान था ।
अतः इस एक्ट का कड़ा विरोध हुआ जिसके कारण 1956 में प्रथम प्रेस कमीशन की स्थापना की गई ।
स्वतंत्रता प्राप्ति के बाद देश में पत्रकारिता का समुचित विकास हुआ है तथा विकास योजनाओं को भी समाचार पत्रों के माध्यम से प्रचार-प्रसार प्राप्त हुआ है ।
देश में समाचार पत्र निजी क्षेत्र में कार्यरत हैं ।
कुछ पत्रिकाएं केन्द्र सरकार तथा राज्य सरकारें प्रकाशित करती हैं ताकि समाचार पत्रों के दृष्टिकोण को संतुलित बनाया जा सके और इन पत्रों की कटु आलोचनाओं का खंडन भी हो सके ।
रेडियो तथा दूरदर्शन को सरकारी नियंत्रण में रखने का उद्देश्य भी संतुलित प्रचार-प्रसार की नीति की बढ़ावा देना है ।
पत्रकारिता का मुख्य ध्येय सूचना देना है तथा सूचनाओं को समाचार के रूप में प्रस्तुत करना है ।
जो भी वास्तविकता है वह समाचार का रूप तभी लेती है जब उसका संबंध व्यापक मानव-जीवन से जुड़ता है ।
सामान्य घटनाएं या क्रियाएं समाचार नहीं बनती जब तक कि उनका विशेष प्रयोजन या संदर्भ न हो ।
प्रारंभ में यह मात्र दैनिक विवरण के रूप में था लेकिन 10वीं शताब्दी में इसे एक व्यवसाय का स्वरूप प्राप्त हुआ तथा पत्रकारिता के सिद्धांत विकसित हुए ।
अतः समाचार और सच्चाई एक ही बात नहीं हैं ।
कभी-कभी समाचार सच्चाई को उजागर करता है और कभी-कभी उस पर परदा भी डाल देता है ।
सफल पत्रकार वह है जिसके अच्छे जनसंपर्क हैं तथा जो सरकार द्वारा दिए गए प्रेस नोट को शीघ्रता से बिना विचार किए प्रकाशित कर देता है ।
ब्रिटेन के पत्रकार लार्ड नार्थक्लिफ का कथन है कि “वही समाचार श्रेष्ठ है जो पाठक को आकर्षित करे” ।
प्रेस फ्रीडम का एक अलग से आंदोलन चला हुआ है तथा अभी भी यह विवाद सुलझा नहीं है ।
हमारे ही देश में नहीं वरन् संसार के सभी लोकतांत्रिक देशों में यह संघर्ष चला हुआ है ।
अमेरिका में भी कभी-कभी यह प्रश्न पूछा जाता है कि “कौन सच बोलता है ? प्रेस या सरकार?”
एक बार एक दिलचस्प घटना अमेरिकी राष्ट्रपति के प्रेस सचिव के साथ हुई ।
उन्होंने राष्ट्रपति भवन में कुछ वर्ष सेवा करने के बाद पत्रकारिता में प्रवेश किया ।
कुछ समय के बाद एक व्यक्ति ने उनसे कहा कि हम आप पर विश्वास नहीं कर सकते क्योंकि आपने शासन की सेवा की है और अब आप पत्रकार है ।
समाचार में रोचकतानवीनता , निष्पक्षता एवं विश्वसनीयता अवश्य होनी चाहिए ।
समाचारों के क्षेत्र को सीमित नहीं किया जा सकता ।
कोई भी विषय समाचार बन सकता है , यदि उसका संबंध मानवजीवन से तथा मानव-दिलचस्पी से हो ।
पत्रकार को तेज , चुस्त,जागरूक तथा साहित्यिक अभिरूचि का होना चाहिए ।
वह सक्षम संपर्क स्थापित करने वाला , आकर्षक व्यक्तित्व का धनी तथा चुस्त लिबास में रहने वाला अध्ययन प्रिय व्यक्ति होना चाहिए ।
वह आसानी से प्रेस विज्ञप्ति पर विश्वास न करे तथा अपनी ओर ने उसका निरीक्षण-परीक्षण अवश्य करे ।
वह औपचारिकताओं को सुंदर ढंग से निभाने की कला जानता हो तथा शिष्टाचार में कुशल हो ।
यह सही है कि पत्रकार को अपने जीवन में अनेक कठिनाइयों का सामना करना पड़ता है ।
अपराधियों का आक्रोश , प्रशासन की धमकी , पुलिस का क्रोध , जनता का विरोध , आर्थिक कष्ट , सामाजिक प्रतिष्ठा का अभाव आदि अनेक सीमाएं पत्रकार के जीवन को कष्टप्रद बनाए रखती हैं ।
लेकिन इन सीमाओं के बावजूद जो लोग इस व्यवसाय को अपनाते हैं वे अपने आपको गौरवान्वित अनुभव करते हैं ।
भले ही आर्थिक लाभ उतना न मिले लेकिन पत्रकार की धाक पूरे समाज में रहती है ।
पुलिस , जनता , सरकार , सार्वजनिक तथा निजी प्रतिष्ठान सभी पत्रकार से भयभीत रहते हैं ।
समाचारपत्र की सफलता एवं उपादेयता में संपादक का स्थान सर्वोपरि होता है ।
समाचारपत्र की क्षमता का आकलन उसके संपादकीय द्वारा किया जाता है ।
पूरे समाचारपत्र या पत्रिका का दृष्टिकोण संपादकीय में झलकता है ।
संपादक किसी विषय पर अपना मत , सुझाव या आलोचना अत्यंत स्पष्ट ढंग से प्रकट करता है ।
उसके विचार निर्भीक एवं स्पष्ट होते हैं ।
वह दोनों पक्षों को खुश करने के लिए अच्छी बातें नहीं लिख सकता ।
उसे तर्कपूर्ण ढंग से अपनी राय रखनी होती है और संपादक की राय से अनेक पाठक अपनी राय बनाते हैं ।
वास्तव में संपादक पाठक वर्ग का मनन करता है तथा अपना अभिमत प्रकट करता है ।
संपादक का दायित्व सबसे बड़ा होता है , अतः वह समाचारपत्र का सर्वाधिक महत्वपूर्ण भाग होता है ।
सूचना एवं प्रसारण मंत्रालय ने फोटो प्रभाग की स्थापना की है जो समाचार पत्र - पत्रिकाओं को विशिष्ट व्यक्तियों तथा उपलब्धियों के चित्र भेजता है ।
हर समाचार पत्र तथा पत्रिका का अलग से फोटो प्रभाग होता है जो समाचारों के लिए उपयुक्त चित्र तैयार करता है ।
राजनैतिक समाचारों तथा विशेष घटना संबंधी समाचारों के लिए छायाचित्रों को अत्यंत महत्व दिया जाता है ।
वस्तुतः पत्र-पत्रिका का स्तर उसमें प्रकाशित चित्रों द्वारा ही लगाया जाता है ।
कुछ व्यावसायिक पत्रिकाएं इन्हीं रंगीन चित्रों के बल पर टिकी हुई हैं ।
छाया चित्र अपने आप में आकर्षक समाचार का सृजन करता है ।
दृश्य माध्यम के लिए जन-सामान्य में आकर्षण अधिक रहता है ।
अतः इस माध्यम का उपयोग करना आवश्यक है ।
हमारे देश में छायाचित्र पत्रकारों की संख्या अत्यंत कम है लेकिन इस विद्या का विकास हो रहा है ।
व्यक्ति को सूचना प्राप्त करने का अधिकार है और प्रेस को इसे सुनिश्चित करना है ।
सूचना को वस्तुनिष्ठ तथा निष्पक्ष ढंग से प्रस्तुत करना प्रेस का धर्म है ।
देश की एकता और अखंडता की रक्षा उसका मुख्य कर्तव्य है ।
भारतवर्ष में प्रेस काऊंसिल का कार्यक्षेत्र सीमित है तथा समाचार पत्रों के हितों की रक्षा करने के लिए उसके पास पर्याप्त अधिकार नहीं है ।
प्रेस के विरुद्ध भी वह कठोर निर्णय नहीं दे सकती ।
अधिक-से-अधिक वह समाचार पत्रों में प्रकाशित होने वाले विज्ञापनों या एक्रेडीशन की सुविधा को वापस लेने की सिफारिश कर सकती है ।
संसार में जो भी समाचार एजेंसी हैं उनमें से अधिकांश विदेशी है तथा उनके ऊपर हमारी सरकार का प्रत्यक्ष नियंत्रण नहीं है ।
हमारे देश में पी.टी.आई , यू.एन.आई , भाषा और यूनीवार्ता मुख्य समाचार एजेंसियां हैं ।
देश में समाचारपत्र उद्योग का विकास बड़ी तेजी से हुआ है ।
हर छोटे-बड़े शहर में विभिन्न भाषाओं के दैनिक , साप्ताहिक , मासिक , पाक्षिक , वार्षिक पत्र-पत्रिकाओं की भीड़ उमड़ रही है ।
हर वर्ष लगभग तीन-चार हज़ार पत्र-पत्रिकाओं का पंजीयन किया जाता है ।
आर्थिक दृष्टि से चाहे समाचार पत्रों की स्थिति ठीक नहीं हो लेकिन सामाजिक प्रतिष्ठा तथा शक्ति अर्जित करने के लिए यह माध्यम राजनीति के बाद दूसरे स्थान पर है ।
अब साक्षर व्यक्ति की पहली मांग समाचार पत्र है ।
यदि किसी दिन समाचार पत्र प्रकाशित न हो तो व्यक्ति को अटपटा लगता है ।
इतना जुड़ाव तथा निर्भरता इस बात का प्रतीक है कि देश में समाचार पत्रों ने क्रांतिकारी परिवर्तन लाने में महत्वपूर्ण भूमिका अदा की है ।
वर्ष 1992 के अंत में प्रेस रजिस्ट्रार के पास 29423 पत्र-पत्रिकाएं पंजीकृत थी ।
प्रतिवर्ष लगभग 5 लाख मीट्रीक टन अखबारी कागज की आवश्यकता होती है जिसमें से 2 लाख मीट्रीक टन कागज हमें आयात करना होता है ।
मशीनों , आदि का भी आयात करना होता है ।
1990-91 में लगभग 2.25 करोड़ रूपये की मशीनों का आयात किया गया ।
लघु तथा मध्यम समाचारपत्रों के लिए भारतीय राज्य व्यापार निगम सस्ती दरों पर अखबारी कागज उपलब्ध कराता है ।
मालिकों तथा पत्रकारों के बीच मनमुटाव रहने के कारण बेहतर सेवाएं उपलब्ध नहीं हो पातीं ।
समाचार पत्रों में विज्ञापनों की बाढ़ आ गई है ।
अतः समाचार , सूचना , साहित्य , आदि के लिए स्थान कम रह जाता है और ग्राहक के हितों पर प्रतिकूल प्रभाव पड़ता है ।
विज्ञापनों की सीमा तथा स्वरूप पर अंकुश रहना चाहिए अन्यथा पाठकों की मनोवृति पर अच्छा प्रभाव डालना कठिन हो जाएगा ।
सौदर्य , कला और आधुनिकता के नाम पर नग्न चित्रों का प्रकाशन आर्थिक लाभ भले ही दे लेकिन सांस्कृतिक मूल्यों की रक्षा नहीं कर सकता ।
तकनीकि दृष्टि से प्रेस उद्योग को बड़ी सफलता मिली है ।
प्रजातंत्र में प्रेस की भूमिका एक विपक्षी दल से कम नहीं होती ।
जहां प्रेस सरकार की नीतियों के लिए जन समर्थन जुटाता है वहीं लोगों के हितों की रक्षा करने तथा न्याय दिलाने के लिए व्यवस्था का विरोध करता है ।
कुछ लोगों ने विरोध , असहमति , अस्वीकृति या आलोचना को पत्रकारिता मान लिया है जबकि प्रेस की भूमिका रचनात्मक एवं सकारात्मक होती है ।
गरीब से गरीब व्यक्ति की आवाज सरकार या अधिकारियों तक पहुंचाने में प्रेस की भूमिका महत्वपूर्ण हो सकती है ।
हमारे देश में स्वतंत्रता आंदोलन से लेकर चीन-पाक युद्ध , बंगलादेश की मुक्ति , आम चुनाव , बाढ़-सूखा , आदि अवसरों पर भारतीय समाचार पत्रों ने सकारात्मक भूमिका अदा की है ।
भ्रष्टाचार , अन्याय , भाई-भतीजावाद , अधिकारियों की मनमानी , राजनैतिक-आर्थिक भ्रष्टाचार , महिलाओं पर अत्याचार आदि क्षेत्रों में शोषितों की आवाज बुलंद करने में समाचार पत्र काफी सफल रहे हैं ।
धर्म , संस्कृति , कला , साहित्य , उत्सव , मेले , खेल , विज्ञान के चमत्कार आदि विषयों पर मूल्यवान सामग्री समाचार पत्र देते हैं ।
देश के विकास के लिए यह आवश्यक है कि सरकार के आर्थिक-सामाजिक कार्यक्रमों में आम जनता की भागीदारी हो ।
भागीदारी के लिए शारीरिक भागीदारी की अपेक्षा मानसिक भागीदारी एवं स्वीकृति आवश्यक है ।
सरकार की योजनाओं का जितना कारगर प्रचार-प्रसार होगा जनमत उन योजनाओं के पक्ष में होगा ।
अभी समाचार पत्रों के माध्यमों से योजनाओं को विज्ञापन के रूप में ही प्रसार-प्रचार मिलता है ।
विज्ञापनों पर अभी भी साधारण व्यक्ति को संदेह है क्योंकि वह विज्ञापित वस्तु की किस्म के विषय में शंका रखता है ।
यदि समाचार पत्र रचनात्मक रूप से सरकारी योजनाओं का प्रचार-प्रसर करें तो साक्षर व्यक्तियों की मानसिकता प्रभावित कर सकते हैं ।
साक्षर व्यक्ति ही आम आदमी के निर्णय को प्रभावित करते हैं ।
साक्षर व्यक्ति समाचारों की चर्चा अन्य व्यक्तियों से करते हैं ।
प्रायः यह स्वीकार कर लिया गया है कि पाठक विकास संबंधी समाचार को नहीं पढ़ेगा ।
स्थिति यह है कि हर युवक अपनी प्रगति के साथ-साथ देश की प्रगति में भी रुचि लेता है ।
वह केवल मनोरंजन के लिए समाचार पत्र नहीं खरीदता , वह जानना चाहता है कि उसकी तथा अन्य व्यक्तियों की उन्नति के लिए कौन सी योजनाएं हैं ।
हमारे देश में जन-संवाद की परंपरा अति प्राचीन काल से चली आ रही है ।
यह परंपरा इतनी लोकप्रिय एवं समृद्ध है कि आज भी इसका महत्व बना हुआ है ।
लोक जीवन को प्रभावित करने के लिए लोक शैली की कलाओं , साहित्य , संगीत , नाटक , आदि का प्रचलन वैदिक काल के पूर्व में ही विकसित हो चुका था ।
प्रागैतिहासिक शैल चित्रों में इस तथ्य के प्रमाण उपलब्ध हैं ।
इन शैल चित्रों में सामूहिक नृत्य , शिकार के दृश्य , ढोल , सिंह , आदि के वध उत्सव , आदि के आयोजनों का अंकन है ।
आखेट को मनोरंजन , भोजन और आपसी बातचीत या संपर्क का साधन माना जाता था ।
वैदिक काल में ऋषि-मुनियों ने संवाद की परंपरा को विकसित किया ।
भाषा और लिपि का विकास सिंधु सभ्यता में हो चुका था , लेकिन वैदिक काल में भाषा की समृद्ध परंपरा विकसित हुई और साहित्य की रचना प्रारंभ हुई ।
साहित्य के उच्चतम मानदंडो के समानांतर ही समाज में मनोरंजन के लिए लोक शैली की कलाओं का भी विकास हुआ ।
इन कलाओं के द्वारा अशिक्षित तथा अर्द्धशिक्षित व्यक्तियों ने अपनी रचनात्मक क्षमता को व्यक्त किया ।
नृत्य , गीत , संगीत , चित्रकला , मूर्तिकला , भवन निर्माण , आदि की विधाएं इसी लोक शैली का परिणाम थीं ।
उस युग की संस्कृति समूह संस्कृति का उत्तम उदाहरण है ।
बाद में शिक्षा - साहित्य के विकास के कारण व्यक्तियों को श्रेष्ठता प्राप्त हुई तथा आपसी वर्गभेद का जन्म हुआ ।
चार वर्णो का वर्गीकरण इसी परिष्कार के कारण हुआ ।
लेकिन उच्चवर्ण ने कभी भी लोक संस्कृति का विरोध नहीं किया क्योंकि स्थानीय सूचनाएं , संपर्क और संवाद के लिए लोक शैली तथा लोक कलाओं का महत्व था ।
भद्र या उच्च श्रेणी के वर्णों का मनोरंजन चूंकि लोक कलाकार ही करते थे , अतः आपसी सद्भाव बना रहता था ।
सम्राट या राजा भी लोक कलाओं का आदर करते थे तथा समय-समय पर उत्सवों , मेलों , तीर्थदर्शन आदि अवसरों पर लोक कलाओं का प्रदर्शन भी आयोजित करते थे ।
यज्ञों के अवसर पर वर्षों तक नृत्य , तमाशें चलते थे जिनमें सम्मिलित होकर लोग आपसी संबंधों को सुदृढ़ करते थे ।
मुख्य रूप से उत्सव , मेले , यज्ञ , स्वयंवर , त्यौहार आदि के अवसरों पर राजाज्ञा की उद्घोषणा की जाती थी ।
जनसमूह को संबोधित करते हुए जनहित की सूचनाएं भी प्रसारित की जाती थीं ।
चाणक्य ने ‘अर्थशास्त्र ’ पुस्तक में इस प्रकार की संवाद व्यवस्था का संकेत किया है ।
रामायण और महाभारत महाकथाओं में संवाद साधनों का वर्णन मिलता है ।
युधिष्ठिर ने राजसूय यज्ञ के अवसर पर चारों भाइयों को देश के सुदूरवर्ती क्षेत्रों की विजय के लिए भेजा था ।
यात्राओं की प्रथा संवाद के लिए अत्यंत महत्वपूर्ण थी ।
ऋषि , साधु-संत , तपस्वी , परिव्राजक , भिक्षु , आदि के द्वारा आपसी संपर्क तथा संवाद-कार्य किया जाता था ।
देश के सांस्कृतिक एकीकरण में इस प्रकार की यात्राओं , धर्म सम्मेलनों , प्रवचनों , गोष्ठियों , शास्त्रार्थों , तीर्थात्सव आदि का बड़ा योगदान रहा ।
सम्राट अशोक ने राज्य के विभिन्न भागों में सूचनाएं प्रेषित करने के लिए निश्चित व्यवस्था की थी ।
धर्मशालाएं,विश्रामगृह आदि की व्यवस्था भी सम्राट अशोक के युग से प्रारंभ हुई ।
मठ , चैत्य , विहार , देवस्थान आदि स्थानों पर आपसी संपर्क और सूचना का आदान-प्रदान होता था ।
जनसंपर्क के लिए सम्राट अशोक ने अपने पुत्र महेंद्र और पुत्री संघमित्रा को लंका भेजा था ।
यह जनसंपर्क का अभिनव प्रयोग था ।
अफगानिस्तान तथा अन्य पश्चिमी देशों में धर्माधिकारियों की नियुक्ति भी अशोक ने की थी ताकि धार्मिक स्तर पर जन-संवाद बना रहे ।
आदिवासी क्षेत्रों में आज भी दैनिक कार्य के बाद रात्रि के समय एक स्थान पर सभी लोग एकत्र होकर लोकगीत - लोकनृत्य , झाड़-फूंक या पूजा - बलि आदि का आयोजन करते हैं ।
बस्तर में ‘घोटूल ’ की प्रथा इसी प्रकार के जनसंपर्क की एक प्रथा है ।
इस प्रकार की व्यवस्था पूर्वांचल-प्रदेशों में भी है ।
मैदानी भागों में इन लोक कलाओं में परिष्कार हो गया है ।
मुस्लिम संस्कृति के प्रभाव के कारण भी अनेक परिवर्तन हुए हैं ।
गीत , संगीत , नाटक , आदि विद्याओं में पारसी थिएटर के कारण परिष्कार हुआ है ।
मुगलकाल में यह परिष्कार चरम सीमा पर पहुंच गया ।
अफगान , ईरान , मंगोल , तुर्क , आदि की संस्कृतियों ने हमारी परंपरागत लोक संस्कृति को अधिक समृद्ध बना दिया है ।
अमीर खुसरो , जायसी , रहीम आदि अनेक मुसलमान कलाकारों ने रस , छंद , अलंकारों में नवीन परिवर्तन किए ।
शास्त्रीय संगीत की परंपरा में तानसेन और बैजूबावरा ने अनेक प्रयोग किए ।
चित्रकला तथा हस्त उद्योगों में भी अनेक परिवर्तन हुए ।
व्यापार के आदान-प्रदान तथा विदेशों से व्यापक संपर्क के कारण परंपरागत लोक कलाओं में विकास हुआ ।
यद्यपि अंग्रेजों का प्रभाव लोक कला और संस्कृति पर नगण्य ही रहा लेकिन यूरोप के साथ संपर्क में आने पर संवाद की एक दुनिया ही विकसित हो गई ।
भारतवर्ष में रेडियो प्रसारण की विधिवत स्थापना सन 1926-27 के आसपास हुई थी ।
कुछ प्राइवेट कंपनियों ने प्रसारण कार्य प्रारंभ किया था ।
सन् 1922 में इस संबंध में प्रथम प्रयास किया गया था ।
सर्वप्रथम रेडियो क्लब बंगाल ने नवंबर 1923 में कलकत्ता से प्रसारण किया और 1924 में बंबई में बंबई रेडियो क्लब ने प्रसारण प्रारंभ किया ।
मद्रास में भी ऐसे ही एक क्लब की स्थापना 1924 में की गई थी ।
लेकिन सरकार की ओर से व्यवस्थित प्रसारण की व्यवस्था 1927 में ही की जा सकी ।
23 जुलाई 1927 को बंबई रेडियो स्टेशन का उद्घाटन उस समय के वायसराय लार्ड इरविन द्वारा किया गया ।
कुछ सप्ताह बाद कलकत्ता में रेडियो स्टेशन का उदघाटन किया गया ।
इस प्रकार भारतवर्ष में प्रसारण का स्वर्णिम युग प्रारंभ हुआ ।
सन् 1934 के पश्चात् प्रसारण सुविधाओं में विस्तार हुआ ।
श्री लियोन फील्डन को प्रसारण का प्रथम कंट्रोलर बनाया गया ।
पहली जनवरी , 1936 को दिल्ली में रेडियो स्टेशन का उद्घाटन किया गया तथा रेडियो का नाम ‘आल इंडिया रेडियो ’ पड़ा ।
यह नाम लार्ड लिलिथगो ने दिया ।
इसी वर्ष आकाशवाणी की संकेत ध्वनि - जिसे आप प्रतिदिन प्रसारण के आरंभ से सुनते हैं - को प्रारंभ किया गया ।
इस संकेत ध्वनि के लिए तानपुरा , वायोला , सैलो तथा वायलिन वाद्यो का उपयोग किया गया ।
इस ध्वनि को जॉन फाउल्ड्स ने तैयार किया ।
इस ध्वनि की अवधि आठ सेकेंड है तथा इसे दस सेकेंड के अंतराल से बजाया जाता है ।
इस ध्वनि के द्वारा ही आप आकाशवाणी को पहचान सकते हैं ।
भारत की विदेश सेवा का प्रसारण 1 अक्टूबर , 1939 को पश्तो प्रसारण से प्रारंभ हुआ ।
एक महत्वपूर्ण घटना मार्च 1940 में घटी जब हारमोनियम को संगीत के लिए निषिद्ध घोषित कर दिया गया तथा आकाशवाणी के कार्यक्रमों में इसका उपयोग बंद कर दिया गया ।
आजकल यह प्रतिबंध उठा लिया गया है ।
फील्डन के पश्चात बुखारी बंधुओं ने प्रसारण सेवा का नेतृत्व किया ।
1941 में सूचना एवं प्रसारण विभाग का गठन किया गया ।
भारतीय प्रसारण सेवा ने 1947 के पूर्व अनेक महत्वपूर्ण परिवर्तनों को जन्म दिया तथा महत्वपूर्ण प्रसारण किए ।
देश के विभाजन के प्रश्न पर 3 जून , 1947 को लार्ड माऊंटबेटन , जवाहरलाल नेहरू तथा लियाकत अली जिन्ना के भाषण प्रसारित किए गए ।
14 तथा 15 अगस्त को स्वतंत्रता प्राप्ति का समाचार प्रसारित किया गया ।
नेहरूजी की उद्घोषणा के साथ ही एक स्वतंत्र राष्ट्र का जन्म हुआ ।
इस समय नौ रेडियो स्टेशन थे ।
इनमें छह भारतवर्ष में थे - दिल्ली , कलकत्ता , बंबई , मद्रास , लखनऊ एवं तिरूचिरापल्ली ।
तीन पाकिस्तान में थे - लाहौर , पेशावर तथा ढाका ।
महात्मा गांधी केवल एक बार ही आकाशवाणी से अपना प्रसारण नवम्बर , 1947 को कर सके ।
इस प्रसारण के तीन माह बाद ही यह ज्योति-पुंज विदा हो गया ।
राज्यों के एकीकरण के कारण अनेक क्षेत्रीय रेडियो स्टेशन आकाशवाणी में सम्मिलित हो गए ।
नए रेडियो स्टेशन खोले गए तथा 1950 में इन केन्द्रों की संख्या 25 तक पहुंच गई ।
इस समय आकाशवाणी से 11 भाषाओं में प्रसारण किया जाता था ।
प्रथम पंचवर्षीय योजना में लगभग साढ़े चार करोड़ रुपये का व्यय किया गया ।
दूसरी पंचवर्षीय योजना में भोपाल , इलाहाबाद और रांची केन्द्र स्थापित किए गए ।
1962 में आकाशवाणी गोवा का भी विलय आकाशवाणी में हो गया ।
8 जून 1961 को 25 वर्षों की संपूर्ति पर आकाशवाणी ने रजत जयंती का आयोजन किया ।
तीसरी पंचवर्षीय योजना में अनेक सहायक केन्द्रों की स्थापना की गई ।
तीसरी योजना के अंत में देश में 35 प्रमुख रेडियो स्टेशन थे , 17 आक्जीलरी स्टेशन , 26 विविध भारती केन्द्र , 49 रिसीविंग केन्द्र , 82 मीडिया वेव ट्रांसमीटर तथा 28 सार्ट वेव ट्रांसमीटर थे ।
1965 में ग्रामीण कार्यक्रम प्रारंभ किया गया ।
1969 में आकाशवाणी केन्द्र ( आचार संहिता ) का निर्माण किया गया ताकि प्रसारण की पवित्रता को बनाए रखा जा सके ।
छठी योजना के दौरान देश में स्थानीय आकाशवाणी केन्द्रों को स्थापित करने की शुरुआत की गई ।
स्थानीय आकाशवाणी केन्द्र भारत में प्रसारण के क्षेत्र में नयी अवधारणा है ।
ऐसा प्रत्येक केन्द्र एक सीमित क्षेत्र को अपनी सेवाएं प्रदान करता है और सीधे उस क्षेत्र के समुदाय से संबध स्थापित करता है ।
स्थानीय आकाशवाणी केन्द्र अपने क्षेत्र के लोगों के लिए माइक्रोफोन का काम करता है और उस क्षेत्र विशेष की जीवनियां और संस्कृति तथा कला को परिष्कृत करने का प्रयास करता है ।
छठी योजना की अवधि के दौरान आकाशवाणी नेटवर्क को इतना प्रभावी बनाना प्रस्तावित था कि वह देश के विकासात्मक कार्यक्रमों को प्रोत्साहित कर सके , उनका प्रचार-प्रसार कर सके ।
विदेश सेवा को और अधिक प्रभावी बनाने के उद्देश्य से नये उच्च शक्ति वाले शॉर्टवेव ट्रांसमीटर की स्थापना के लिए धनराशि उपलब्ध कराई गई ।
सॉफ्टवेअर सुविधाओं का विकास करने पर भी जोर दिया गया जिससे कि स्थानीय आवश्यकताओं की प्रभावी तरीके से पूर्ति की जा सके ।
छठी योजना में , राष्ट्रीय रुचि के रिकार्डेड कार्यक्रमों के संरक्षण के लिए आकाशवाणी संग्रहालय बनाने के लिए भी धनराशि उपलब्ध कराई गई ।
साउंड ब्रॉडकास्टिंग के लिए छठी योजना में कुल 122.38 करोड़ रुपये की धनराशि का प्रावधान रखा गया था जिसमें से 25 करोड़ रुपये बढ़ी हुई राशि की योजनाओं के लिए तथा 97.38 करोड़ रुपये नयी योजनाओं को आवंटित किए गए ।
सातवीं योजना में रेडियों नेटवर्क पूरे देश में जनसंख्या और क्षेत्रफल की दृष्टि से अपने चरम पर पहुंच गया था ।
सातवीं योजना के अन्तर्गत राष्ट्रीय प्रसारण सेवा की शुरुआत से ही आकाशवाणी द्वारा प्रस्तावित त्रि-स्तरीय प्रसारण व्यवस्था की नींव रखी गयी ।
आठवीं योजना में प्रस्तावित स्थानीय आकाशवाणी केन्द्रों के नेटवर्क द्वारा न सिर्फ स्थानीय समुदायों को अपने विचारों को व्यक्त करने का अवसर मिलेगा बल्कि इससे राष्ट्रीय प्रसारण सेवा भी अधिकाधिक लोगों तक पहुंचेगी जो अभी नहीं पहुंच पाती है ।
स्थानीय आकाशवाणी केन्द्रों द्वारा अपने अतिरिक्त समय का उपयोग राष्ट्रीय प्रसारण सेवा द्वारा अपने अतिरिक्त समय का उपयोग राष्ट्रीय प्रसारण सेवा द्वारा प्रसारित कार्यक्रमों को रिकार्ड कर इसे पुनःप्रसारित करके अधिकाधिक लोगों तक पुंचाना संभव हो सकेगा ।
आठवीं योजना के अन्तर्गत आकाशवाणी द्वारा सैनिकों के लिए एक समर्पित चैनल खोलने का भी प्रस्ताव है ।
इससे हमारी सशस्त्र सेनाओं के लिए पृथक प्रसारण सेवा की लंबे समय से महसूस की जा रही कमी को पूरा किया जा सकेगा ।
देश में राष्ट्रीय प्रसारण सेवा नागपुर स्थित एक मेगावाट ट्रांसमीटर से प्रारंभ हो गई जिसका लाभ देश के एक बड़े भाग को प्राप्त होता है ।
आकाशवाणी से प्रसारणों की संख्या दिनों-दिन बढ़ी है तथा मांग को ध्यान में रखकर प्रत्येक सेवा का एक पृथक विभाग बना दिया गया है ।
राष्ट्रीय प्रसारण सेवा का प्रारंभ 18 मई , 1988 को नागपुर स्थित एक मेगावाट ट्रांसमीटर के उद्घाटन के साथ हुआ ।
7 जुलाई , 1989 से इस सेवा की प्रसारण अवधि को बढ़ा दिया गया ।
आकाशवाणी की प्रमुख विधाओं में रेडियों नाटकों तथा रूपकों का विशेष स्थान है ।
अखिल भारतीय कार्यक्रमों में रेडियो नाटकों का प्रसारण 1956 में प्रारम्भ हुआ ।
आकाशवाणी के अन्य केन्द्रों से भी सभी क्षेत्रीय भाषाओं में नाटकों का प्रसारण होता है ।
इसी प्रकार अखिल भारतीय रूपकों का प्रसारण भी सभी क्षेत्रीय भाषाओं में विभिन्न केंद्रों से किया जाता है ।
1956 में ही 15 अगस्त के दिन रूपकों का अखिल भारतीय कार्यक्रम प्रारंभ किया गया ।
कृषि प्रधान देश होने के कारण आकाशवाणी से कृषि संबंधी प्रसारण 1936 में ही प्रारम्भ हो चुका था ।
लेकिन ये प्रसारण पंजाब तथा दिल्ली के समीपवर्ती क्षेत्रों के लिए ही थे ।
बाद में सभी आकाशवाणी केन्द्रों से ग्रामीण जनता के लिए कार्यक्रम प्रासरित होने लगे ।
1959 में ‘रेडियो रूरल फॉर्म ’ कार्यक्रम का प्रसारण सभी आकाशवाणी केंद्रों से प्रारंभ किया गया ।
इस कार्यक्रम का परीक्षण 1949 में आकाशवाणी पूना द्वारा किया गया था ।
आकाशवाणी के कार्यक्रमों में संगीत प्रसारण का अनुपात लगभग 4:5 है ।
आकाशवाणी के श्रोता संगीत को सर्वाधिक महत्व देते हैं और प्रमुख रूप से चित्रपट संगीत अत्यधिक लोकप्रिय है ।
शास्त्रीय संगीत को संरक्षण प्रदान करने वाली इस संस्था ने सुगम - संगीत तथा लोक - संगीत के क्षेत्र में भी अद्भुत् कार्य किया है ।
आकाशवाणी के अधिकांश केंद्रों से नियमित रूप से श्रोताओं की रुचि के अनुसार संगीत का प्रसारण किया जाता है ।
इस कार्यक्रम को बाद में प्रसारित किया जाता है ।
इसके अलावा शास्त्रीय-संगीत को लोकप्रिय बनाने के लिए संगीत-पाठ भी प्रसारित किया जाता है ।
आकाशवाणी केंद्रों पर संगीत कलाकारों के लिए स्वर-परीक्षा आयोजित की जाती है तथा कलाकारों का चयन किया जाता है ।
आकाशवाणी की शास्त्रीय संगीत संबंधी उपलब्धियों में दिल्ली तथा मद्रास स्थित आकाशवाणी वाद्य-वृन्द का महत्वपूर्ण स्थान है ।
इस समय देश में 32 केंद्रों से विविध-भारती सेवा का प्रसारण किया जा रहा है ।
सर्वप्रथम 1957 में 3 अक्तूबर से विविध-भारती का प्रसारण किया गया था लेकिन विज्ञापनों का प्रसारण नवम्बर 1967 से ही किया जा सका ।
इस समय विज्ञापनों का प्रसारण 31 केंद्रों से हो रहा है ।
इन विज्ञापनों से प्रतिवर्ष लगभग 50 करोड़ रुपये की आय प्राप्त होती है ।
यह पूर्ण रूप से मनोरंजन प्रधान सेवा है तथा चित्रपट संगीत पर आधारित है ।
इस समय देश में 25 देशी-विदेशी भाषाओं में विदेश-सेवा प्रसारण किए जाते हैं ।
यह सेवा प्रतिदिन 70 घंटे से अधिक कार्यक्रम प्रसारित करती है ।
जिसमें समाचार , संस्कृति , विज्ञान और सामयिक घटनाओं पर आधारित कार्यक्रम सम्मिलित होते हैं ।
समाचार सेवा अत्यन्त प्राचीन सेवा है ।
आकाशवाणी से सर्वप्रथम 23 जुलाई 1927 को बंबई से समाचार प्रसारण प्रारंभ हुआ ।
आकाशवाणी में अगस्त 1937 में समाचार सेवा का गठन हुआ तथा प्रारंभ में 27 बुलेटिन प्रारंभ किए गए ।
1957 से पूर्व आकाशवाणी का नाम ‘ऑल इंडिया ’ था लेकिन आकाशवाणी मैसूर के नाम को ऑल इंडिया रेडियो ने हिंदी के लिए स्वीकार कर लिया ।
इस समय आकाशवाणी की समाचार सेवा से 286 समाचार बुलेटिन प्रसारित किए जाते हैं , जो देश की 19 भाषाओं में होते हैं ।
प्रतिदिन लगभग 28 घंटे का प्रसारण इस सेवा द्वारा किया जाता है ।
इसके अतिरिक्त क्षेत्रीय केंद्रों द्वारा 132 समाचार बुलेटिन प्रसारित किए जाते हैं जो 62 भाषाओं और 131 बोलियों में प्रसारित होते हैं ।
आकाशवाणी से सामान्य श्रोताओं के साथ-साथ अन्य वर्गों के लिए भी कार्यक्रम प्रसारित किए जाते हैं ।
जिनमें युववाणी , महिला-कार्यक्रम , बाल-कार्यक्रम , श्रमिक-जगत , शैक्षिक-प्रसारण , विज्ञान-प्रसारण आदि अनेक कार्यक्रम सम्मलित हैं ।
स्थानीय हितों को ध्यान में रखकर तथा श्रोताओं की आवश्यकताओं को देखते हुए 13 अक्तूबर , 1984 को आकाशवाणी नागरकोइल को स्थानीय केन्द्र के रूप में प्रारंभ किया गया ।
यह सेवा ग्रामीण , आर्थिक एवं सामाजिक विकास में स्थानीय लोगों की भागीदारी को कारगर बनाने के लिए प्रारंभ की गई है ।
इस सेवा में स्थानीय समस्याओं , उपलब्ध संसाधनों एवं तकनीकी ज्ञान तक आम आदमी की पहुंच को सुनिश्चित करने का प्रावधान है ।
देश के विभिन्न भागों में इस समय 56 स्थानीय केन्द्र प्रारंभ किए जा चुके हैं ।
ये केन्द्र प्रमुख रूप से एफ.एम.ट्रान्समीटर द्वारा प्रसारण करते हैं जिनकी क्षमता 40-50 किलोमीटर तक की परिधि में प्रसारण करने की है ।
सीमित साधनों के भीतर ये प्रसारण किए जाते हैं तथा जन-भागीदारी वाले कार्यक्रमों को प्रमुखता दी जाती है ।
आकाशवाणी के स्टूडियो से बाहर खेतों-खलिहानों तथा गांवों में इन कार्यक्रमों का निर्माण किया जाता है ।
आम आदमी तक पहुंचने का यह सबसे अधिक कारगर माध्यम है ।
आकाशवाणी एक ऐसा माध्यम है जो ध्वनि पर आधारित है ।
ध्वनि का महत्व कम नहीं आंकना चाहिए क्योंकि सूचना , शिक्षा या समाचार का माध्यम ध्वनि पर आधारित है ।
बिना बोले या भाषण दिए बिना हम अपने विचारों को दूसरे व्यक्ति तक नहीं पहुंचा सकते ।
प्राचीन ग्रंथों में भी आकाशवाणी का उल्लेख आता है ।
यद्यपि दूरदर्शन दृश्य माध्यम होने के कारण रेडियो की अपेक्षा अधिक लोकप्रिय है लेकिन रेडियो सस्ता एवं त्वरित माध्यम होने के कारण ग्रामीण क्षेत्रों में आज भी प्रभावशाली है ।
रेडियो की दूसरी विशेषता यह है कि रेडियो से प्रसारित कार्यक्रम को निरक्षर व्यक्ति भी सुनकर समझ सकता है जबकि समाचारपत्रों को पढ़ा - लिखा व्यक्ति ही समझ सकता है ।
लेकिन रेडियो की पहुंच को ही अंतिम उद्देश्य नहीं मान सकते ।
कितने व्यक्ति रेडियो नियमित रूप से सुनते हैं तथा कितने लोग ध्यान देकर सुनते हैं , यह बात महत्वपूर्ण है ।
प्रायः घरो में रेडियो बजता रहता है और परिवार के लोग अपने काम में व्यस्त रहते हैं ।
उन्होंने कार्यक्रम अवश्य सुना , लेकिन क्या सुना यह उन्हें ज्ञात नहीं होता है ।
स्मरण शक्ति भी इस दिशा में महत्वपूर्ण भूमिका अदा करती है ।
जैसे हम स्वप्न देखते हैं और सवेरे उठते ही भूल जाते हैं उसी प्रकार हम रेडियो कार्यक्रम सुनते है और थोड़ी देर बाद भूल जाते हैं ।
हम कार्यक्रम से लाभ उठाने की चेष्टा नहीं करते , अतः उसे भूल जाते हैं ।
अनेक बार श्रोता यही उत्तर देते हैं कि हमने कार्यक्रम सुना तो था लेकिन अब याद नहीं रहा ।
इस प्रकार से सुनने से कोई लाभ नहीं होता ।
रेडियो केवल भाषा-बोली का माध्यम है ।
यह शब्दों द्वारा ही किसी वस्तु या स्थिति का वर्णन कर सकता है ।
अतः लेखन के समय शब्दों का चुनाव सावधानी से करना चाहिए ताकि शब्दों को दृश्य का रूप भी मिल सके ।
रेडियो से प्रसारित कार्यक्रम को आप दुबारा नहीं सुन सकते ।
दुहराने का प्रावधान वहां नहीं है , अतः भाषा और प्रस्तुति ऐसी होनी चाहिए कि एक बार में ही पूरी बात समझ में आ जाए ।
सर्वप्रथम हमें यह जान लेना चाहिए कि हम किस प्रकार के श्रोताओं के लिए कार्यक्रम बना रहे हैं , वे कहां रहते हैं , उनकी सांस्कृतिक पृष्ठभूमि क्या है , वे कब कार्यक्रम सुनते हैं , तभी हम उनके लिए उपयोगी कार्यक्रम बना सकते हैं ।
कार्यक्रमों के लिए अनुसंधान करना चाहिए ।
रेडियो के लिए लिखते समय यह ध्यान रखना चाहिए कि वह बोलने वाली भाषा हो ।
भाषा ही मुख्य साधन है ।
यदि भाषा ग्राह्य नहीं है तब कार्यक्रम में दिलचस्पी पैदा नहीं होगी ।
कर्म वाच्य की अपेक्षा कर्तृवाच्य में लिखना चाहिए ताकि संदेश को सीधे ढंग से कहा जा सके ।
संस्कृतनिष्ठ शब्दों के स्थान पर स्थानीय बोलचाल के शब्दों को उपयोग में लाना चाहिए ।
वर्तनी का सही उपयोग करना चाहिए तथा अप्रचलित वाक्यों का उपयोग नहीं करना चाहिए ।
नाटक में ऐसे शब्दों का उपयोग करना चाहिए जो आंगिक अभिव्यक्ति को व्यक्त कर सकें ।
भावना तथा कल्पना को उभारने वाले शब्द तथा वाक्यों का उपयोग नाट्य लेखन में करना चाहिए ।
हर पात्र की हैसियत के अनुसार शब्दों में हेर-फेर होना चाहिए ताकि वाक्यों से विभिन्न कलाकारों की पहचान बनी रहे ।
आलेख के पश्चात उनकी प्रस्तुति के लिए दो बातों पर ध्यान देना चाहिए - वचन या पठन तथा स्थिति के उपयुक्त ध्वनि प्रभाव ।
ध्वनि के प्रभाव द्वारा कम से कम शब्दों में अधिक से अधिक अभिव्यक्ति संभव है ।
दृश्य को उपस्थित करने के लिए रेडियो के पास मंच नहीं होता वरन इन्हीं ध्वनि संकेतों या आवाजों द्वारा यथार्थ वातावरण निर्मित किया जाता है ।
स्टूडियों में बैठकर अनेक ध्वनियां या आवाजें संगीत या यंत्रों द्वारा बनाई जा सकती हैं ।
वन्य प्राणियों - पक्षियों की आवाजें , घन गर्जन , युद्ध में तोप की आवाजें , भीड़ , कोलाहल , आदि की आवाजें , यथार्थ रिकार्डिग द्वारा भी प्राप्त हो जाती हैं ।
बोलचाल के शब्दों या भाषा को नाटकीय ढंग से रखने के ऊपर भी विशेष ध्यान देना चाहिए ।
सीधे ढंग से आलेख पढ़ लेने से प्रभाव नहीं पड़ता ।
अतः वार्ता का नाटकीकरण होना चाहिए ।
संवाद , भेंटवार्ता , नाटक आदि में नाटकीकरण को अधिक से - अधिक महत्व देना चाहिए ।
साधारण से साधारण आलेख को यदि नाटक के रूप में प्रस्तुत किया जाए तो उसकी उपादेयता बढ़ जाती है ।
यह ध्यान देना चाहिए कि आलेख को अधिक - से - अधिक नाटक बनाया जाए , चाहे ऐसा करते समय कुछ अतिवादिता ही क्यों न करनी पड़े ।
यदि एक बार श्रोता की दिलचस्पी जागृत हो जाती है तब वह पूरा कार्यक्रम सुनेगा ।
श्रेष्ठ कार्यक्रम के लिए इन तीनों मंत्रों - जीवंत बोलचाल की भाषा , नाटकीकरण उचित ध्वनि प्रभाव - का यथोचित उपयोग करना चाहिए ।
कार्यक्रमों में कलात्मक पुट को कथावस्तु की अपेक्षा अधिक महत्व देना चाहिए ।
रेडियो कला माध्यम है , अतः यहां कथावस्तु की अपेक्षा उसका रूप महत्वपूर्ण है ।
हम कथावस्तु को बोझिल बनाने की चेष्टा करते हैं , अतः कला पक्ष के कमजोर रहने के कारण श्रोताओं की संख्या घट जाती है ।
सूचना , शिक्षा और मनोरंजन - इन तीन उद्देश्यों में मनोरंजन प्रधान है तथा मनोरंजन के माध्यम से सूचना और शिक्षा देना अधिक आसान है ।
वार्ता और संगीत के बीच उचित तालमेल कार्यक्रमों में भी होना चाहिए ।
नाट्यीकरण द्वारा अधिक से अधिक सूचनाओं को आकर्षक ढंग से श्रोताओं तक पहुंचाया जा सकता है ।
हम प्रतिदिन नई विधा नहीं बना सकते ।
जो भी विधा उपलब्ध है वह अपने आप में काफी कारगर हैं लेकिन हमें उनका उपयोग करना चाहिए ।
रेडियो कलाकार एक कलाकार की अपेक्षा दस्तकार होता है क्योंकि उसे एक दिन में काफी कार्यक्रम बनाने होते हैं ।
यदि वह एक ही कार्यक्रम को कलापूर्ण बनाने में लंबा समय लगा देता है तब प्रसारण कार्य ठीक प्रकार से नहीं चलेगा ।
यह विशाल जन समूह का माध्यम है ।
विशालता के कारण अधिक कलात्मक कार्यक्रम बड़े पैमाने पर नहीं बनाए जा सकते ।
रेडियो लेखन के लिए बोलचाल की भाषा एक उपयोगी अस्त्र है ।
यदि भाषा चुटीली है तब आधा कार्य सम्पन्न हो जाता है ।
शास्त्रीय भाषा की अपेक्षा बोलचाल की प्रचलित शब्दावली को पकड़ना चाहिए ।
साहित्य माध्यम नहीं है , अतः इसे भारी भरकम साहित्य से दूर रखना चाहिए ।
हमारे कार्यक्रम प्रबुद्धों के लिए होते हैं और वे रेडियो सुनते नहीं है ।
हम क्या कहना चाहते हैं यह महत्वपूर्ण नहीं है वरन लोग क्या सुन सकेंगे यह अधिक महत्वपूर्ण है ।
हम यदि श्रोताओं को ध्यान में रखकर उसके उपयोग के लिए कार्यक्रम बनाते हैं तब कोई कारण नहीं कि हमारे श्रोताओं की संख्या घटती रहे ।
विज्ञान तथा तकनीकी क्षेत्र में निरंतर हुए विकास के परिणामस्वरूप आज संवाद के क्षेत्र में क्रांतिकारी परिवर्तन हुए हैं ।
जो भी क्रांति या परिवर्तन समाज में हमें दिखाई देता है वह तकनीकी विकास का परिणाम है ।
संवाद साधनों में इनसेट सेवा के कारण व्यापक परिवर्तन हुआ है ।
कम्प्यूटर की मदद से इस सेवा में और भी सुधार होने की संभावना है ।
हमारे देश में दूरदर्शन का विकास अधिक प्राचीन नहीं है ।
1980 के बाद रंगीन टेलीविजन का विचार सामने आया जो तब एक सपना मात्र लगता था ।
लेकिन एशियाड खेलों के कारण इस ओर अधिक ध्यान दिया गया ।
सैटेलाइट की सेवा उपलब्ध होने के कारण एलपीटी . रिले केन्द्र स्थापित करने में मदद मिली और प्रारंभ में 20 एल.पी.टी स्थापित किए गए ।
17 सितम्बर , 1984 को दिल्ली में दूरदर्शन के दूसरे चैनल का उद्घाटन स्व . श्रीमती इंदिरा गांधी ने किया था ।
बंबई तथा अन्य महानगरों में दूसरे चैनल का प्रसारण प्रारंभ हो चुका है ।
जन साधारण को शिक्षित करने तथा जागरूक बनाने में दूरदर्शन ने काफी सफलता प्राप्त की है ।
दूरदर्शन के प्रभाव के कारण अन्य साधनों की लोकप्रियता में कमी आई है क्योंकि यह दृश्य तथा श्रव्य माध्यम होने के कारण यथार्थ के अधिक निकट है ।
रंगीन टेलीविजन की सुविधा के कारण जनता का आकर्षण दूरदर्शन के कार्यक्रमों की ओर और अधिक बढ़ा ।
वर्ष 1977 में जयपुर , हैदराबाद , गुलबर्गा , रायपुर , संभलपुर और मुजफ्फरपुर में दूरदर्शन रिले केन्द्र स्थापित किए गए ।
1993 में देश में लगभग 4 करोड़ टेलीविजन सेट थे ।
अंतरिक्ष में इनसेट की स्थापना के बाद देश में पूरे नेटवर्क के लिए सेवा उपलब्ध कर दी गई है ।
यद्यपि ग्रामीण क्षेत्रों में अभी अधिक संख्या में टेलीविजन सेट उपलब्ध नहीं है फिर भी पंजाब , हरियाणा,उप्र . आदि राज्यों के किसान कृषि दर्शन कार्यक्रम में गहरी रूचि रखते हैं ।
कृषि के नए तरीकों की लोकप्रियता में कुछ वृद्धि हुई है ।
ग्रामीण क्षेत्रों में क्षेत्रीय आवश्यकताओं को ध्यान में रखते हुए नागपुर , रांची , राजकोट और गोरखपुर में 10 किवा . क्षमता के चार एचपीटी . स्थापित किए हैं जहां से कार्यक्रमों का प्रस्तुतीकरण स्थानीय आवश्यकताओं को ध्यान में रखकर किया जाता है ।
शिक्षा संबंधी कार्यक्रमों के क्षेत्र में दूरदर्शन ने व्यापक स्तर पर कार्य किया है ।
1967 में यूनेस्को ने सेटेलाइट ( उपग्रह) के उपयोग को शिक्षा के लिए आवश्यक मानते हुए भारतवर्ष में एक प्रयोग करने की सलाह दी थी ।
दूरदर्शन के कार्यक्रम साधारणतः अन्य माध्यमों से अधिक आकर्षक हैं तथा जन-साधारण को प्रभावित करने में सर्वाधिक सफल हुए हैं ।
लेकिन ऐसे कार्यक्रम मनोरंजन से ही संबंधित हैं ।
विज्ञापन तथा प्रायोजित कार्यक्रमों की लोकप्रियता के कारण शिक्षा - संस्कृति संबंधी कार्यक्रमों को उतनी लोकप्रियता नहीं मिल सकी है ।
दूरदर्शन की लोकप्रियता फिल्म प्रदर्शन , चित्रहार , प्रायोजित कार्यक्रम तथा खेल संबंधी कार्यक्रमों के कारण अधिक है ।
प्रायोजित कार्यक्रमों में ‘रजनी’ , ‘हम लोग’ , ‘बुनियाद’ , ‘ये जो है जिंदगी’ , ‘नुक्कड़’ , ‘कच्ची धूप’ , ‘कथा सागर’ , ‘इतिहास के पन्ने’ , ‘विक्रम बेताल’ , ‘दादा-दादी की कहानियाँ’ , आदि को अच्छी सफलता प्राप्त हुई ।
दूरदर्शन पर रामायण और महाभारत जैसे लोकप्रिय महाकाव्यों की सफल प्रस्तुति ने दर्शकों की संख्या में भारी वृद्धि की है ।
इनके प्रसारणों के समय यह देखा गया कि सभी जाति और धर्म के दर्शक अपनी व्यस्तता को भूलकर इन प्रसारणों को अवश्य देखते थे ।
विज्ञापनों के सुंदर प्रस्तुतीकरण के कारण भी आकर्षण में वृद्धि हुई हैं ।
लेकिन इन कार्यक्रमों में सामाजिक सरोकारों का अभाव सा है ।
एक-दो कार्यक्रम को छोड़ अन्य किसी भी कार्यक्रम में सामाजिक समस्याओं का उतना सटीक चित्रण नहीं मिलता ।
इनमें मनोरंजन की मात्रा इतनी अधिक है कि कोई संदेश गंभीरता से नहीं लिया जा सकता ।
बच्चों तथा महिलाओं के लिए कार्यक्रमों का समय अपर्याप्त है ।
साहित्य संबंधी प्रसारण का समय नगण्य ही है ।
खेल संबंधी कार्यक्रम अवश्य अपना प्रभाव बनाए रखने में सफल हुए हैं ।
राष्ट्रीय-प्रसारण तथा नेटवर्क-प्रसारण के कारण पूरे देश में ये कार्यक्रम उपलब्ध हैं ।
3 दिसम्बर , 1991 से लोकसभा एवं राज्यसभा के प्रश्न काल की कार्यवाही का प्रसारण भी दूरदर्शन की एक उपलब्धि है ।
प्रातःकालीन तथा दोपहर की सभा की अवधि में भी विस्तार हो चुका है ।
23 जुलाई , 1993 को उपग्रह दो-बी के अंतरिक्ष में छोडे जाने से दूरदर्शन को अतिरिक्त प्रसारण चैनल प्राप्त हो गए हैं ।
सरकार माध्यमों को स्वायतत्ता देने की अपेक्षा उन्हें प्रतियोगी बनाकर उनकी गुणवत्ता सुधारना चाहती है ।
इस प्रकार वह विदेशी प्रसारण संस्थाओं जैसे स्टार टी.वी. , एम.टी.वी. , प्राइम स्पोर्टस आदि से भी प्रतियोगिता कर सकेगी तथा विदेशी चैनलों की ओर जाने वाले विज्ञापनों को भी रोक सकेगी ।
यद्यपि निजी क्षेत्र में कुछ चैनलों के कार्यक्रम चले जाने के बाद कठिनाई भी आ सकती है ।
अत्यधिक व्यापारिक दृष्टि वाली कम्पनियां कार्यक्रम के स्तर को गिरा सकती है या अपने स्वार्थों के लिए कार्यक्रमों का दुरूपयोग कर सकती है ।
अतः आचार-संहिता या गुणवत्ता-मूल्यांकन जैसी व्यवस्था भी होनी चाहिए ।
अभी दूरदर्शन एक प्रबंधन का कार्य करेगा अतः उसका दायित्व कम नहीं होगा ।
कार्यक्रमों पर दर्शकों की प्रतिक्रिया भी इन निजी कम्पनियों को दिशा निर्देश देगी ।
आशा है स्वस्थ प्रतियोगिता इन कार्यक्रमों को और अधिक प्रभावी बनायेगी ।
जन-संवाद माध्यमों में फिल्मों का महत्व सर्वाधिक रहा है क्योंकि फिल्में सर्वाधिक लोकप्रिय माध्यम है ।
मनोरंजन के लिए गरीब-अमीर सभी लोग फिल्मों को प्राथमिकता देते हैं ।
देश में फिल्म उद्योग एक विशाल उद्योग का रूप ले चुका है ।
पूरे देश में लगभग 13 करोड़ सिनेमा घर है तथा प्रति वर्ष आठ सौ से अधिक फिल्मों का निर्माण होता है ।
इसके आलावा भारतीय फिल्म प्रभाग भी वृत चित्रों का निर्माण करता है ।
अधिकांश फिल्में हिंदी , तेलुगू , तमिल , कन्नड़ भाषाओं में बनाई जाती हैं ।
इसके पश्चात बंगला , मराठी , गुजराती भाषाओं का स्थान है ।
असमिया , भोजपुरी , पंजाबी में भी कुछ फिल्में बनाई जाती है ।
सिनेमा को आधुनिक युग का जादू कहा गया है क्योंकि किशोरों तथा युवाओं पर सर्वाधिक प्रभाव सिनेमा का पड़ता है ।
रुचि , फैशन , व्यवहार , रहन - सहन , आदि सभी पक्षों पर फिल्मों का आतंक है ।
जितनी लोकप्रियता फिल्म के कलाकारों की होती है उतनी किसी राजनैतिक नेता की भी नहीं होती ।
इस भीषण प्रभाव के कारण ही हमारे देश की संस्कृति में कुछ परिवर्तन हुआ है ।
परंपरागत एवं रूढ़ समाज में परिवर्तन लाना आसान नहीं होता लेकिन सिनेमा ने इसे सम्भव बनाया है ।
1931 में भारत में पहली बोलती फिल्म ‘आलम आरा ’ का निर्माण हुआ और उसके बाद तकनीकी स्तर पर अनेक सुधार हुए ।
फिल्म निर्माण के लिए स्थाई स्टूडियो का निर्माण किया गया ।
स्वयं शांताराम ने अनेक फिल्मों का निर्माण किया ।
दी बाम्बे टाकीज तथा दी इम्पीरियल फिल्म कंपनी आदि ने भी अनेक फिल्मों का निर्माण किया ।
बंबई , कलकत्ता तथा मद्रास से फिल्मों के निर्माण का कार्य व्यापक स्तर पर प्रारंभ हुआ ।
महबूब खान , सोहराब मोदी , जैमिनी स्टूडियो , सत्यजित राय ने अनेक सफल फिल्मों का निर्माण 1940-50 के दौरान किया ।
सत्यजित राय ने अपने लंबे अनुभव के दौरान अंतराष्ट्रीय फिल्म जगत में ख्याति प्राप्त की ।
सोहराब मोदी ने 1953 में पहली रंगीन फिल्म ‘झांसी की रानी ’ बनाई और उसके बाद रंगीन फिल्में बड़ी संख्या में बनाई जाने लगी ।
आज सभी फिल्में रंगीन ही बनाई जाती हैं ।
राजकपूर , आदि ने श्रेष्ठ फिल्मों का निर्माण किया तथा सामाजिक - पारिवारिक समस्याओं को मुख्य स्थान दिया ।
हिंदी फिल्मों ने किसी विषय को अछूता नहीं छोड़ा है ।
श्रेष्ठ समाचार के लिए ऐसे तत्त्व आवश्यक माने जाते हैं जिसमें ज्यादा-से-ज्यादा पाठकों की रूचि हो ।
एक तरह से यह कहा जा सकता है कि ऐसे आकर्षक और रूचिकर तत्त्वों का होना समाचार ही बनाता हैं ।
ऐसे तत्त्वों की संख्या भी काफी होगी और उसमें समयानुसार परिवर्तन भी होता रहता है ।
बताया जाता है कि मुरादाबाद जिले में मतलपुर नामक एक स्थान पर मालगाड़ी का हौज पाइप कट गया था जिससे गाड़ी वहाँ रूक गई ।
गाड़ी का ड्राइवर अपने सहायक को लेकर हौज पाइप को जोड़ने के लिए नीचे उतरा ।
हौज पाइप का जुड़ना था कि मालगाड़ी चल पड़ी ।
ड्राइवर और उसका सहायक निरीह होकर उसे ताकते रहे ।
गाड़ी लगभग 70 कि.मी.प्रति घंटे की रफ्तार पकड़कर उनकी आँखों से ओझल हो गई ।
इन्दौर के नौ वर्षीय अमेतेष पुरोहित ने रोलर स्केट पर लोम्बो स्केटिंग में 13 सेंटीमीटर छड़ के नीचे से निकलकर नया विश्व रिकॉर्ड कायम किया है ।
अमितेष ने यह कीर्तिमान यहाँ चल रही 12वीं राष्ट्रीय सब-जूनियर स्कूली खेलकूद स्पर्धा के समापन समारोह के अवसर पर कायम किया ।
