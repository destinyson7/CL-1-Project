प्रेम, युद्ध, इतिहास,धार्मिक एकता, स्वतंत्रता संग्राम, डाकू समस्या, गरीबी, बेरोजगारी, शोषण, अत्याचार, आदि अनेक विषयों को उठाया गया है लेकिन उनमें एक ही प्रकार का ढंग अपनाया गया था।
इन फिल्मों में मनोरंजन को केन्द्र में रखा जाता था ताकि सिनेमाघरों में पर्याप्त आय हो सके।
अधिक-से अधिक काल्पनिक एवं सपने पर आधारित होने के कारण इन फिल्मों का प्रभाव तरुणों तथा छोटी उम्र के किशोर और बच्चों पर बुरा पड़ा क्योंकि जैसा फिल्म में संसार था वैसा घरों में माहौल नहीं था।
अतः परिवारों में कलह और संघर्ष प्रारंभ हुआ।
प्रेम के खुलेपन का प्रचार इस सीमा तक हुआ कि सड़कों तथा विद्यालयों में अश्लील वारदातें होने लगीं।
भड़कीले गीत, नृत्य तथा संगीत के कारण रुचि में सस्तापन या बाजारूपन आना स्वाभाविक था।
इस सस्तेपन को तोड़ने के लिए कला फिल्मों का निर्माण किया गया लेकिन वहां भी धीरे-धीरे आय बढ़ाने के लिए इन्हीं सूत्रों का उपयोग बढ़ रहा है।
फिल्मों में आपत्तिजनक सामग्री को निषिद्ध करने के उद्देश्य से 1918 में सिनेमेटोग्राफी एक्ट बनाया गया जो मई 1920 में प्रभाव में आया।
प्रारंभ में नग्नता, अश्लीलता, अंग्रेजों के विरुद्ध प्रदर्शन या धार्मिक भावनाओं को भड़काने, आदि बातों को सेंसर करते समय ध्यान में रखा जाता था।
1952 में स्वतंत्रता प्राप्ति के पश्चात दी सिनेमेटोग्राफी एक्ट पारित किया गया।
इस समिति ने चुम्बन, नग्नता तथा हिंसा को फिल्मों के लिए निषिद्ध नहीं माना, यदि उस प्रकार के दृश्यों की फिल्म में जरूरत है।
कुछ लोगों का विचार है कि फिल्मों पर सेंसरशिप लागू नहीं होनी चाहिए तथा पूर्ण स्वतंत्रता प्रदान की जानी चाहिए।
ऐसा करना नितांत संभव नहीं है क्योंकि फिल्मों का प्रभाव बहुत व्यापक तथा गहरा होता है।
अतः अवांछित दृश्य बालकों या किशोरों के मन पर बुरा प्रभाव डाल सकता है।
समाज के सभी वर्गों के हितों का ध्यान रखना भी आवश्यक है।
अनावश्यक हिंसा, सेक्स, सस्पेंस, धार्मिक कट्टरता, आदि के कारण समाज में सद्भाव समाप्त हो सकता है।
दूरदर्शन माध्यम से विज्ञापन दाताओं को सर्वाधिक लाभ हुआ है।
यही कारण है कि दूरदर्शन पर विज्ञापन दरों में वृद्धि के बावजूद अत्यधिक विज्ञापन आते हैं।
विज्ञापन भी सूचना देने तथा लोगों को वस्तुएं तथा सेवाएं प्राप्त करने के लिए तैयार करने का सुगम माध्यम है।
समाचार पत्रों में विज्ञापन का दौर बीसवीं शताब्दी के प्रारंभ से ही शुरू हुआ लेकिन रेडियो तथा दूरदर्शन के आगमन से इस क्षेत्र में क्रांतिकारी परिवर्तन हुए।
सिनेमाघरों में फिल्में विज्ञापनों के बल पर ही चल रही हैं।
आज की संस्कृति विज्ञापन की संस्कृति है।
हर व्यक्ति उन्हीं वस्तुओं को खरीदना चाहता है जिनका विज्ञापन हो रहा हो क्योंकि वह एक स्टेटस का प्रतीक बन जाता है।
इस प्रकार किसी भी सूचना या समाचार को विज्ञापन के द्वारा प्रसारित करने में तथा लोकप्रिय बनाने में आसानी होती है।
बच्चे और किशोर उन्हीं वस्तुओं की मांग करते हैं जिनका विज्ञापन प्रतिदिन सुनते या देखते हैं।
हमारे देश में कुल राष्ट्रीय आय का 0.22 प्रतिशत भाग ही विज्ञापनों पर व्यय किया जाता है जो कि संसार के अन्य देशों की तुलना में सबसे कम है।
यह व्यय अब धीरे-धीरे बढ़ रहा है।
जनसंपर्क भी एक प्रकार का निःशुल्क विज्ञापन है।
किसी विभाग की जनता में कैसी छवि है यह बहुत कुछ उसके विज्ञापन अथवा जनसंपर्क अधिकारी पर निर्भर करता है।
बाजार में प्रतियोगिता के बढ़ जाने से भी विज्ञापन का व्यय बढ़ा है।
उद्योगों में आपसी संघर्ष इसी विज्ञापन के माध्यम से होता है, अतः अधिकांश उद्योगपति सुंदर वस्तु बनाने की अपेक्षा सुंदर विज्ञापन बनाने पर अधिक ध्यान देते हैं।
वस्तु की किस्म की अपेक्षा उसके पैक और रंग-डिजायन, आदि पर अधिक व्यय करते हैं।
यह उपभोक्ताओं के साथ एक प्रकार का छल है और इसीलिए लोग शीघ्र ही विज्ञापनों पर विश्वास नहीं करते क्योंकि उन्हें मालूम है कि वस्तु की न्यूनता को छुपाने के लिए आकर्षक विज्ञापन दिया जा रहा है।
संगीत, गीत, सुंदर लड़के-लड़कियां, अभिनय, आदि के द्वारा विज्ञापन को अधिक मनोरंजन तथा मोहक बनाने का व्यवसाय चल पड़ा है।
इन विज्ञापनों के माध्यम से जो संदेश या सूचना दी जाती है वह नागरिकों की दिनचर्या को तथा आचरण को परिष्कृत करती है, उसमें सुधार करती है।
विज्ञापनों के कारण ही रुचि फैशन और आपसी व्यवहार में आज एकरूपता तथा परिष्कार आया है।
व्यक्ति का सामान्य ज्ञान बढ़ाने तथा आधुनिक उत्पादन के संबंध में अधिक जानकारी देने में विज्ञापनों का बड़ा योगदान है।
लेकिन विज्ञापनों की बढ़ती होड़ के कारण स्वयं विजॅअपनों के स्तर, विश्वसनीयता और लोकप्रियता पर बुरा प्रभाव पड़ा है।
कथनी- करनी के अंतर के कारण उपभोक्ता अपने आपको धोखे या विश्वासघात का शिकार पाते हैं।
प्रायः यह शिकायत रहती है कि विज्ञापन में वस्तु की किस्म तथा उपयोगिता के संबंध में बढ़ा-चढ़ाकर बातें कही जाती हैं जबकि विज्ञापित वस्तुओं की किस्म घटिया होती है।
गरीब व्यक्ति के लिए मोहक विज्ञापन आत्मपीड़न बढ़ाते हैं।
जहां पीने के लिए स्वच्छ पानी उपलब्ध न हो वहां रंगीन फव्वारे के नीचे साबुन के झाग में ढकी सुंदर नायिका दर्शक की पीड़ा ही बढ़ाएगी।
कुछ धनी उद्योगपति अपनी घटिया वस्तुओं को विज्ञापन के बल पर बाजार में खपाने में सफल हो जाते हैं जबकि ईमानदार उद्योगपति विज्ञापन पर अधिक व्यय न करने के कारण श्रेष्ठ वस्तुओं को भी बाजार में बेच नहीं पाते।
सभी संवाद साधन जनसाधारण से संपर्क स्थापित करने के लिए हैं लेकिन आज के युग में जनता तथा शासन के मध्य सीधा एवं प्रभावशाली संपर्क बनाए रखना आवश्यक है।
इस प्रकार जन-संपर्क का ध्येय दोनों पक्षों में सार्थक संवाद स्थापित करना है ताकि किसी संस्था या विभाग को जन विश्वास या जन समर्थन प्राप्त हो सके।
प्रजातंत्र में जन विश्वास तथा जन समर्थन का विशेष महत्व है, अतः आज हर छोटे बड़े विभाग में जनसंपर्क विभाग की स्थापना की गई है।
ताकि व्यवस्थित ढंग से संपर्क स्थापित किया जा सके।
अच्छे जन-संपर्क अधिकारी में योग्यता, नम्रता, औपचारिकता, मिलनसारिता, हंसमुख स्वभाव, धैर्य और मौलिकता की आवश्यकता होती है है तभी वह अच्छा संपर्क स्थापित कर सकता है।
पुराणों में ऋषि नारद को जन-संपर्क अधिकारी के रूप में चित्रित किया गया है।
जन-संपर्क अधिकारी सदैव प्रसन्नचित्त, हंसमुख, आलोचना सहन करने वाला तथा अपनी बातें प्रभावशाली ढंग से रखने वाला होना चाहिए।
केवल खान-पान द्वारा ही संपर्क स्थापित नहीं होता।
अपने मृदु व्यवहार द्वारा भी लोगों का सद्भाव प्राप्त किया जा सकता है।
यही कारण है स्वागत कक्ष एवं टेलीफोन एक्सचेंज में ऐसे कर्मचारियों को रखा जाता है जो बातचीत की औपचारिकताओं को शालीनता से निभा सकें।
शासकीय विभागों में भी इस प्रकार के स्वागत कक्ष स्थापित किए गए हैं ताकि शासन की सही छवि जनता के समक्ष उपस्थित हो सके।
शिकायती पत्र का उत्तर तुरंत देना चाहिए।
जांच के बाद जांच का परिणाम अवश्य पत्र में लिखना चाहिए।
उत्तर देते समय नम्र भाषा का उपयोग करना चाहिए।
क्षतिपूर्ति संबंधी दावों का निपटान करना चाहिए।
नियमित पत्र भेजने वाले लोगों को विशेष अवसरों पर या त्यौहारों पर धन्यवाद या बधाई पत्र भेजने चाहिए।
जन-संपर्क अधिकारी की छवि समाज में निर्विवाद होनी चाहिए।
जन-संपर्क स्थापित करते समय झूठ का सहारा नहीं लेना चाहिए अन्यथा कुछ समय बाद लाभ की अपेक्षा हानि होगी।
हर जन-संपर्क अधिकारी यह सुनिश्चित करे कि प्रत्येक नागरिक के मानवाधिकार सुरक्षित रहें।
वह सामान्य नैतिकता के सिद्धांतों का पालन करेगा।
वह अपने चरित्र और व्यवहार को श्रेष्ठ बनाए रखेगा।
ऐसी किसी संस्था या क्रिया में भाग नहीं लेना जो मानवीय गौरव के प्रतिकूल हो।
ग्रामीण क्षेत्रों में जन-संपर्क विभागों की सेवाएं उपलब्ध नहीं है, अतः वहां शासन की नीतियों का कम प्रचार-प्रसार हो पाता है।
शहरों में संगठित क्षेत्रों में इस प्रभाग का यथोचित विकास हुआ है तथा इसे अब उद्योग की सफलता का कारगर अस्त्र माना जाने लगा है।
पत्रकारिता तथा जन-संपर्क को मिला-जुला कर हर उद्योग ने अपना एक विभाग स्थापित कर लिया है।
इस विभाग का भविष्य हमारे देश में बहुत आशाजनक है।
जनसंवाद माध्यमों की क्षमता, उपादेयता या सफलता बहुत कुछ इन माध्यमों की विश्वसनीयता पर निर्भर करती है।
जन-संवाद के माध्यमों का स्वामित्व या तो निजी क्षेत्र के पूंजीपतियों के हाथ में है या सरकार के हाथ में।
दोनों ही स्वामित्व अपनी सीमाओं में कार्य करते हैं।
कुछ पत्रकारों का कहना है कि राष्ट्रीय सुरक्षा के नाम पर सरकार प्रायः झूठे बयान देती है जबकि पत्रकार जानबूझकर झूठ नहीं बोलता।
अमेरिका में प्रेस को अभिव्यक्ति की पूर्ण स्वतंत्रता है।
शायद इसीलिए वहां परस्पर अविश्वास की भी स्वतंत्रता है।
अमेरिका के समान ही प्रजातंत्रवादी, विकासशील देशों में हालत खराब हो रही है।
जनता का विश्वास प्रेस तथा सरकार दोनों पर से उठता जा रहा है।
प्रेस अत्यधिक कटु आलोचना करता है जबकि सरकार आंकड़ों को बढ़ा चढ़ा कर देने की आदी है।
प्रेस को उसी सत्य निष्ठा का परिचय देना चाहिए जिसकी आशा अधिकारियों या राजनेताओं से की जाती है।
पत्रकार को राजनेता या सरकारी अधिकारी के साथ किसी प्रकार का समझौता या गठबंधन नहीं करना चाहिए, क्योंकि एक-दूसरे के विरुद्ध होने के कारण यह गठबंधन सत्य को छुपा सकता है।
रिपोर्ट या संवाद लिखते समय सावधानी बरतनी चाहिए अन्यथा बाद में राजनेता या अधिकारी यह कहते हुए उद्धृत किए जाते हैं कि उनके वक्तव्य को तोड़मोड़ कर प्रकाशित किया गया।
इस प्रकार विश्वसनीयता खंडित होती है।
संवाद के लिए पर्याप्त प्रमाण होने चाहिए।
आधारभूत सामग्री में नीति संबंधी बातों की चर्चा होनी चाहिए न कि नीति की।
नीति की व्याख्या अधिक होनी चाहिए।
यदि सही जानकारी नहीं है तब चुप रहना अधिक उचित है।
गलत जानकारी देने से बचना चाहिए।
लेकिन इसका यह अर्थ नहीं हैं कि सत्य को छुपाना चाहिए।
कभी-कभी जल्दबाजी में गलत सूचना दे दी जाती है और बाद में खेद प्रकट किया जाता है।
व्यक्तिगत मामलों को सूचना या समाचार का भाग नहीं बनाना चाहिए।
आम आदमी के सामान्य हित की सूचना को ही प्रमुखता देनी चाहिए।
सरकारी तथा गैर सरकारी माध्यम एक-दूसरे के विरोधी के रूप में कार्य करते हैं, अतः सूचनाओं की जांच होती रहती है।
सरकार की गतिविधियों पर प्रतिपक्षी दल अंकुश रखते हैं।
प्रेस भी प्रतिपक्ष की ही भूमिका निभाता है।
लेकिन आलोचना तथ्यों पर आधारित होनी चाहिए तथा सकारात्मक भी होनी चाहिए।
विरोध के नाम पर विरोध या लाभ ऐंठने के लिए पीत पत्रकारिता से विश्वसनीयता घटती है।
विश्वसनीयता का सीधा संबंध किसी वस्तु या विचार की स्वीकृति से है।
यदि किसी माध्यम की विश्वसनीयता कम है तब उसका प्रभाव भी कम होगा तथा समाज में वांछित परिवर्तन संभव नहीं होगा।
विज्ञापनों के संबंध में यही हो रहा है।
प्रायः लोग विज्ञापनों पर विश्वास नहीं करते क्योंकि जैसा गुण या किस्म का विवरण दिया जाता है वैसा उस वस्तु से प्राप्त नहीं होता।
विश्वसनीयता के लिए पहली शर्त यह है कि माध्यम को स्वतंत्र कार्य करने की सुविधा होनी चाहिए।
यदि तथ्य को किसी उद्देश्य के लिए तोड़ा जाता है तब चाहे सरकारी माध्यम हो या गैर सरकारी माध्यम, विश्वसनीयता को बनाए रखना कठिन होगा।
प्रेस की स्वतंत्रता तथा रेडियो और दूरदर्शन के लिए स्वायत्तता का प्रश्न वर्षों से उठाया जा रहा है।
उसके पीछे यही भावना है कि संवाद सेवा के हितों की रक्षा हो सके तथा कोई संस्था संवाद सेवा का दुरूपयोग अपने स्वार्थों की पूर्ति के लिए न कर सके।
भारत में स्वतंत्रतापूर्व प्रेस पर अनेक नियंत्रण लगे हुए थे जिनका मुकाबला प्रेस ने साहस के साथ किया था।
स्वतंत्रता संग्राम को सर्वाधिक शक्ति भारतीय प्रेस से प्राप्त हुई।
जब भी पुरानी रूढ़ियों या अंधविश्वासों से युद्ध हुआ, प्रेस ने उसमें अगुआई की।
प्रारंभ में इस प्रकार के अभियान का विरोध होता है लेकिन प्रेस अपने प्रयासों से इस प्रकार के विरोधों पर विजय प्राप्त कर लेता है।
राजा राममोहन राय को भी सती प्रथा का विरोध करने पर आक्रोश का सामना करना पड़ा था।
उनको अपने अखबार ‘मिरात उल अखबार’को बंद करना पड़ा था।
आपातकाल के दौरान सेंसरशिप को लागू किया गया था, जिसे बाद में समाप्त कर दिया गया।
सरकार ने सदैव जिम्मेदार प्रेस की स्वतंत्रता की वकालत की है लेकिन यह परिभाषा आज तक नहीं दी जा सकी कि जिम्मेदार प्रेस किसे कहेंगे।
यह सही है कि स्वतंत्रता का उपयोग कम, दुरुपयोग अधिक होता है, अतः स्वतंत्रता बहुत खतरनाक अस्त्र है।
स्वतंत्र प्रेस का अर्थ होगा समानांतर सरकार का गठन जो शासन के उत्तरादायित्व से मुक्त होकर केवल आलोचना करेगा।
राजनैतिक एवं आर्थिक लाभ के लिए जो लोग पत्रकारिता का उपयोग करते हैं उनके समाचारपत्रों में एक पक्षीय समाचार तथा लेख प्रकाशित किये जाते हैं।
यह स्वतंत्रता का दुरुपयोग ही है।
इसी दुरुपयोग को रोकने के लिए शासन समय-समय पर प्रेस को नियंत्रित करने के लिए प्रतिबंध लगाता है।
यदि यह कार्य स्वयं प्रेस अपनी आचार संहिता बनाकर करता है तब प्रेस और सरकार दोनों को ही लाभ होगा।
सरकारी माध्यमों, जैसे आकाशवाणी तथा दूरदर्शन के लिए शासन ने मार्ग निर्देशक सिद्धांत या कोड बना दिया है जो कार्यक्रमों की कथावस्तु को संयमित करता है।
प्रेस को जिस प्रकार सूचना समाचार देने का अधिकार है उसी प्रकार प्रत्येक नागरिक को अपनी निजी जिंदगी को बिना किसी हस्तक्षेप के जीने का अधिकार है।
निजी जिंदगी का प्रभाव जब तक सामाजिक जीवन पर नहीं पड़ता तब तक निजता को या व्यक्तिगत जीवन को प्रेस में उछालने का कोई लाभ नहीं होगा।
अत्यधिक नकारात्मक संवाद प्रकाशित करने के कारण प्रेस को एक ऐसी शक्ति प्राप्त हो गई है कि सरकार तक भयभीत रहती है।
जनमत को किसी व्यक्ति या संस्था के विरुद्ध भड़का देना ही पर्याप्त दंड के समान है।
यह मानसिक उत्पीड़न, प्रतिष्ठा-हनन या चरित्र हत्या कभी-कभी झूठे तथ्यों पर आधारित होती है।
लेकिन एक बार समाचार प्रकाशित हो जाने पर खंडन से भी लाभ नहीं होता।
प्रेस की इसी शक्ति के विरूद्ध सरकार आचार संहिता बनाना चाहती है ताकि जनता या संस्थाओं को अनावश्यक असुरक्षा या भय का सामना न करना पड़े।
आज पुलिस की अपेक्षा पत्रकार की दहशत समाज में अधिक हैं क्योंकि किसी की भी पगड़ी उछाले जाने की आशंका बनी रहती है।
चोर-डाकू के डर की अपेक्षा समाज में पत्रकारिता की दहशत व्याप्त है।
उसके कारण कभी-कभी लाभ की अपेक्षा हानि होती है, जनता का मनोबल गिरता है और सही तथा कर्तव्यनिष्ठ व्यक्ति के प्रति भी शंका, अनास्था और अविश्वास उत्पन्न हो जाता है।
एक पत्रकार की शक्तियां देश के सर्वोच्च शासक से भी अधिक होती हैं क्योंकि उसकी प्रत्यक्ष जिम्मेदारी या भागीदारी नहीं होती।
उसे आलोचना करने का असीमित अधिकार कहां से प्राप्त हुआ है, कैसे प्राप्त हुआ यह तथ्य अभी तक रहस्य बना हुआ है।
कभी-कभी लगता है कि देश में केवल पत्रकार ही स्वतंत्र है।
शासन इसी निरंकुश शक्ति से आतंकित है और बार-बार आचार संहिता का प्रश्न उठाता रहा है जिसे आज तक प्रेस ने स्वीकार नहीं किया है।
स्वतंत्र प्रेस का सर्वाधिक लाभ शासन को ही प्राप्त होता है क्योंकि प्रेस अनेक प्रकार से सरकारी कामकाज में मदद करता है।
कर्मचारी तंत्र के दोषों को उजागर करना प्रेस का मुख्य कार्य है।
सरकार अपने कर्मचारियों की गतिविधियों का आकलन प्रेस रिपोर्टों के आधार पर करती है।
सरकार के विभिन्न स्तरों पर जो उदासीनता, शिथिलता तथा भ्रष्टाचार व्याप्त है उसकी छानबीन प्रेस करता है।
प्रेस भविष्य में संभावित घटनाओं की जानकारी देता है।
जिसके आधार पर सरकार अपनी नीतियां बनाती है।
सरकार का यह मत था कि विकासशील देश में प्रेस के ऊपर अंकुश रहना चाहिए जो स्वीकार योग्य नहीं है।
सरकारी व्यय मनमाने ढंग से करने तथा पद का दुरुपयोग, आदि बातों को उजागर करना प्रेस का प्रथम कर्तव्य है।
हमारे देश में शोधपरक एवं खोजपूर्ण पत्रकारिता की अधिक आवश्यकता है।
सरकार के विज्ञापनों की दरें कम हैं उनमें वृद्धि होनी चाहिए ताकि समाचार पत्र-पत्रिकाओं को आर्थिक आत्मनिर्भरता प्राप्त हो।
यह भी विचार किया गया कि रेडियो और दूरदर्शन को स्वायत्तता प्रदान की जाए।
सूचना स्रोतों पर एकाधिकार की प्रवृत्ति उचित नहीं है।
विकसित देशों में जहां लोग सम्पन्न है और अपने हितों की रक्षा करने में सक्षम हैं वहां इन माध्यमों को निजी क्षेत्र में रखने में कोई हानि नहीं है।
सन् 1964 में, जब श्रीमती इंदिरा गांधी ने सूचना एवं प्रसारण मंत्री के रूप में केन्द्रीय मंत्रिमंडल में पद ग्रहण किया, तो उन्होंने एक समिति का गठन किया था।
इस समिति का अध्यक्ष श्री ए.के.चन्दा, पूर्व महालेखापरीक्षक को बनाया गया।
समिति ने सिफारिश की कि आकाशवाणी और दूरदर्शन के लिए अलग-अलग निगम बनाए जाएं।
सामाजिक, आर्थिक परिवर्तन की स्वाभाविक प्रक्रिया अत्यंत मंद होती है तथा परिवर्तन में बहुत अधिक समय लग जाता है।
कोई भी व्यवस्था धैर्य के साथ इस मंद परिवर्तन को सहन नहीं कर सकती, क्योंकि उसे अपनी उपलब्धियों का लेखा-जोखा प्रस्तुत करना होता है।
यदि परिवर्तन की दर धीमी है तब सरकार को असफल तथा अक्षम समझा जाता है।
इस कार्य के लिए संचार माध्यमों का उपयोग व्यापक स्तर पर किया जाता है ताकि नवीनतम जानकारी से आम आदमी को परिवर्तन के लिए तैयार किया जा सके।
व्यक्ति परिवर्तन के लिए सहज ही तैयार नहीं हो जाता।
यह सर्वाधिक कठिन प्रक्रिया है।
जब अधिक लाभ और सुरक्षा की गारंटी रहती है तभी व्यक्ति परंपरा से हटकर नए विचार को अपनाता है।
अतः हमारे देश में दो विपरीत शक्तियां रस्साकसी की सी स्थिति में हैं।
एक वर्ग त्वरित परिवर्तन करना चाहता है और दूसरा बहुसंख्यक वर्ग असुरक्षा के भय से परंपरागत ढांचे को छोड़ना नहीं चाहता।
अभी पलड़ा परंपरावादियों का भारी है।
इस कथन में सत्य का अंश है लेकिन आज विज्ञान और तकनीकी का दबाव इतना अधिक है कि परिवर्तन की गति बहुत तेज हो गई है।
अब, उसी स्थान पर बने रहने के लिए भी काफी परिवर्तन करना पड़ता है।
मनुष्य को बदलने की न तो कोशिश की जाती है और न मनुष्य की परवाह की जाती है।
रातोंरात सभ्यता बदल जाती है जबकि लोग पुराने संस्कारों का पालन करते रहते हैं।
जन-स्वीकृति एवं जनभागीदारी की भी आवश्यकता होती है।
यदि इन विकास कार्यों में जनता की भागीदारी नहीं है तब इन कार्यों का या विकास का कोई अर्थ नहीं है।
विगत दो वर्षों में सरकार ने उदारीकरण की नीति का अनुसरण किया है तथा उद्योग-व्यापार में निजीकरण की प्रक्रिया को बढ़ावा दिया है।
सरकार आर्थिक क्षेत्र में निजी उद्यमियों को सहायता दे रही है ताकि घाटे में चलने वाले सार्वजनिक उद्योग देश पर भार न बनें।
इस नीति के परिणाम मिलने लगे हैं।
मुद्रास्फीति की दर 10 से घटकर 6 प्रतिशत तक आ गयी है और विदेशी मुद्रा कोष में वृद्धि हुई है।
इलैक्ट्रॉनिक माध्यमों की मदद से इस नीति को व्यापक प्रचार प्रसार प्राप्त हुआ है।
कुछ पत्रकार यह मानकर चलते हैं कि परिवर्तन के लिए किसी-न-किसी भीषण शक्ति की आवश्यकता होती है।
जो शक्ति परिवर्तन को प्रारंभ करने का संकल्प लेती है उसकी तत्परता एक महत्वपूर्ण घटक है।
कभी-कभी अधूरे मन से प्रारंभ किए जाने वाले अभियान बीच में ही समाप्त हो जाते हैं।
बड़ी योजनाएं या आदर्शवादी नीतियां क्रियान्वयन में अधिक समय लेती हैं।
अतः उनके प्रति उत्साह नहीं रह जाता।
किसी योजना को स्वीकार करने के लिए ठोस प्रोत्साहन देना चाहिए।
उदाहरण के लिए, स्कूलों में दिन का भोजन, उत्तम प्रोत्साहन है।
परिवार कल्याण के लिए आर्थिक प्रोत्साहन भी कारगर रहे हैं।
ये प्रोत्साहन स्थायी होने चाहिए ताकि लोग निरंतर किसी योजना को अपनाते रहें।
दृष्टिकोण से अभिप्राय है किसी नई योजना या प्रगतिशील विचार के प्रति उदारता का भाव।
यदि यह भाव नहीं है तब सुंदर एवं उपयोगी योजना भी स्वीकार नहीं की जा सकती।
किसी योजना या नीति का परिवेश से संबंधित होना आवश्यक है अन्यथा व्यक्ति को समाज से बहिष्कृत होने का खतरा बना रहेगा।
अंतर्जातीय विवाह का प्रचलन इसीलिए लोकप्रिय नहीं हो पाया क्योंकि वैधानिक स्तर पर उसे मान्यता मिली, लेकिन समाज के परिवेश में वह स्वीकृत नहीं हो सका।
परिवार नियोजन कार्यक्रम को भी सामाजिक स्वीकृति के लिए संघर्ष करना पड़ रहा है।
जाति, धर्म, भाषा संबंधी मूल्यों को एक साथ नहीं तोड़ा जा सकता।
परिवर्तन को सीधे प्रारंभ नहीं करना चाहिए।
शिक्षा के प्रसार के साथ अपने आप व्यक्ति परिवर्तन-प्रिय हो जाता है।
समाज में अधिकांश परिवर्तन इसलिए नहीं हो पाते, क्योंकि महिलाओं को विश्वास में नहीं लिया जाता।
महिलाएं यदि शिक्षित है तब परिवर्तन की प्रक्रिया स्वाभाविक रूप से तेज होगी।
किशोर युवक तथा युवतियों को पर्याप्त शिक्षा देनी चाहिए क्योंकि यही उम्र बदलने या परिवर्तन को स्वीकार करने की है।
30-35 वर्ष की उम्र के बाद व्यक्ति परिवर्तन का विरोधी हो जाता है।
अतः 30 वर्ष की आयु तक के व्यक्तियों पर अधिक ध्यान देना चाहिए।
प्रसार तथा प्रचार में मनोरंजन तत्व को प्रमुखता देनी चाहिए।
बाहरी अधिकारियों की अपेक्षा स्थानीय नेताओं को प्रचार-प्रसार के कार्य में लगाना चाहिए तथा उनमें हीन भावना नहीं भरनी चाहिए।
उनके रहन-सहन के स्तर की आलोचना नहीं करनी चाहिए अन्यथा वे आपको स्वीकार नहीं करेंगे।
उनकी प्रतिष्ठा तथा अहं भावना को ठेस नहीं पहुंचानी चाहिए।
परिवर्तन की प्रक्रिया अत्यंत नाजुक, संवेदनशील, कलात्मक तथा कठिन होती है, अतः धैर्य की आवश्यकता होती है।
हमारे देश में स्वतंत्रता प्राप्ति के बाद समाज की स्थिति सुधारने के लिए अनेक प्रयास किए गए हैं।
इन प्रयासों में से कुछ को सफलता प्राप्त हुई है और कुछ को असफलता मिली है।
देश में साक्षरता का प्रतिशत 40 है जो कि शहरों में अधिक केन्द्रित है।
महिलाओं में यह प्रतिशत और भी कम है।
सभी शिक्षित व्यक्तियों तक समाचार पत्र नहीं पहुंच पाते।
देश में इने-गिने समाचार पत्र ऐसे हैं जिनकी पाठक संख्या दो-ढाई लाख से अधिक हो।
पूरे देश में 6,000 से अधिक समाचार पत्रों का प्रकाशन होता है।
कुल प्रतियों की वितरण संख्या 1974 में 92 लाख थी जो 1990 में दो करोड़ हो गई है।
मासिकों की संख्या 6,000 से अधिक है और वितरण संख्या दो करोड़ है।
यदि एक समाचार पत्र को पढ़ने वालों की संख्या चार भी मान ले तो भी पाठक संख्या 8 करोड़ से अधिक नहीं है।
इन पाठकों में से 90 प्रतिशत बड़े तथा मध्यम दर्जे के शहरों में निवास करते हैं।
इस प्रकार प्रेस को जन-संवाद का माध्यम नहीं माना जा सकता।
सर्वाधिक प्रतियों का प्रकाशन महाराष्ट्र में होता है तथा उसके बाद केरल का स्थान है।
उसके बाद तमिलमाडु, बंगाल और गुजरात का स्थान है।
संघीय राज्यों में दिल्ली का प्रथम स्थान है।
उत्तर प्रदेश से प्रकाशित समाचार पत्रों की संख्या सर्वाधिक है लेकिन वहां प्रकाशित प्रतियों की संख्या कम है।
इसके बाद महाराष्ट्र से सर्वाधिक है लेकिन वहां प्रकाशित प्रतियों की संख्या कम है।
इसके बाद महाराष्ट्र से सर्वाधिक संख्या में समाचार पत्र प्रकाशित किए जाते हैं।
लगभग 180 वर्षों से समाचार पत्रों का प्रकाशन देश में हो रहा है, अतः उनकी लोकप्रियता स्थापित हो चुकी है।
ग्रामीण क्षेत्रों में भी अब आर्थिक पत्र, कृषि समाचार पत्र, सहकारी आंदोलन संबंधी साप्ताहिक, आदि का प्रचलन बढ़ रहा है।
हरित क्रांति तथा मशीनों एवं उपकरणों का जो प्रसार-प्रचार ग्रामीण क्षेत्रों में हुआ है उसका श्रेय समाचार पत्रों को जाता है।
चुनाव तथा शासन की नीतियों और योजनाओं के प्रति ग्रामीण क्षेत्रों में भी दिलचस्पी ली जाती है।
यदि स्थानीय समाचार पत्रों को ग्रामीण समस्याओं पर आधारित बना दिया जाए तो स्थानीय लोग समाचार पत्रों से बहुत लाभ प्राप्त कर सकते हैं।
किंतु अधिकांश पत्र देश-विदेश की राजनीति या हत्या-बलात्कार के समाचारों से भरे रहते हैं, अतः विकास की गतिविधियों की न्यूनता के कारण समाचार पत्र अधिक उपयोगी सिद्ध नहीं हो पाते।
कभी-कभी पाठक संख्या के लाभ में असंतुलित समाचार भी दे दिए जाते हैं।
अतः समाचारपत्रों की भूमिका सामाजिक, आर्थिक विकास की अपेक्षा राजनैतिक लाभ के क्षेत्र में अधिक रहती है।
यही कारण है कि सरकार बार-बार उत्तरदायी प्रेस की आवश्यकता के बारे में वक्तव्य देती रहती है।
साहित्य, विज्ञान, पुरातत्व, इतिहास, सामान्य विषयों पर आलेखों का प्रकाशन पिछले दशकों में काफी लोकप्रिय हुआ है।
ग्रामीण जनता के लिए रेडियो ही एकमात्र जन-संवाद का माध्यम है जो उन्हें सूचना, शिक्षा तथा मनोरंजन प्रदान करता है।
रेडियो की लोकप्रियता ग्रामीण क्षेत्रों में बहुत अधिक है।
शहरों में विविध भारती अत्यंत लोकप्रिय कार्यक्रम है।
ग्रामीण जनता से संपर्क हेतु रेडियो से अच्छा दूसरा माध्यम नहीं है।
इस दिशा में दूरदर्शन को अभी समय लगेगा।
ग्रामीण भाइयों का कार्यक्रम ग्रामीण क्षेत्रों में बहुत अधिक लोकप्रिय है।
महिलाओं, बच्चों, उद्योगों के कामगारों, युवाओं के लिए अलग से कार्यक्रम प्रसारित किए जाते हैं।
ग्रामीण क्षेत्रों में रेडियो की लोकप्रियता अधिक है, अतः ग्रामीण भाइयों के कार्यक्रम बड़े पैमाने पर सुने जाते हैं।
कृषि के आधुनिकीकरण में रेडियो ने बड़ी महत्वपूर्ण भूमिका निभाई है।
पाकिस्तान-युद्ध तथा बांग्लादेश की स्वाधीनता के समय रेडियो ने भी अपने स्तर पर युद्ध में भाग लेकर अनुकूल परिणाम प्राप्त किए थे।
लेकिन जितना परिणाम प्राप्त होना चाहिए था उतना प्राप्त नहीं हुआ।
रेडियो कार्यक्रम लोकप्रिय भी हैं और उनका प्रभाव भी है लेकिन यह प्रभाव परिणाम मूलक नहीं है।
अधिकांश कार्यक्रम मनोरंजन के लिए सुने जाते हैं उनकी उद्देश्यपूर्ण शिक्षा को क्रियान्वित नहीं किया जाता।
अन्य सरकारी विभागों के समान ही रेडियो पर भी नौकरशाही तथा शिथिलता और उदासीनता का आरोप लगाया जाता है।
श्रोताओं की संख्या दिनोंदिन घट रही है।
दूरदर्शन के आगमन से रेडियो का आकर्षण अब समाप्त हो रहा है।
रेडियो कार्यक्रमों द्वारा जन सामान्य के ज्ञान तथा परिवेश के प्रति जागरूकता बढ़ी है।
उनका दृष्टिकोण अधिक व्यापक हुआ है तथा राष्ट्रीय हितों को ध्यान में रखने की ओर उनका रुझान बढ़ा है।
लोक कलाओं का संरक्षण भी रेडियो द्वारा हुआ है।
शास्त्रीय संगीत को बढ़ावा देने में रेडियो का योगदान सर्वाधिक है।
खेलों तथा सांस्कृतिक कार्यक्रमों को मनोरंजन एवं ज्ञान का साधन बनाने में रेडियो का मुख्य हाथ है।
देश में क्रिकेट-हॉकी, आदि खेलों को लोकप्रिय बनाने में रेडियो का योगदान बहुत महत्वपूर्ण है।
लेकिन इस ओर प्रयास करने के लिए रेडियो के साथ-साथ श्रोताओं को भी पहल करनी चाहिए।
उन्हें भी अपनी अग्राह्यता को छोड़कर रेडियो कार्यक्रमों को मनोयोग से सुनना चाहिए।
यह अभी हाल में विकसित माध्यम है, अतः इसके सामाजिक-आर्थिक प्रभावों का आकलन संभव नहीं है।
फिर भी शहरी क्षेत्रों में मध्यमवर्गीय जनसंख्या पर दूरदर्शन का प्रभाव सर्वाधिक है।
फिल्मों की लोकप्रियता के बाद दूरदर्शन का स्थान है।
लेकिन यह लोकप्रियता सामाजिक-आर्थिक विषयों संबंधी कार्यक्रमों की नहीं है।
कृषि दर्शन तथा अन्य सामाजिक विषयों पर प्रचारात्मक कार्यक्रम उतने आकर्षक नहीं हैं।
उपभोक्ता अपने अधिकारों के प्रति अधिक सचेत हुआ तथा महिलाओं ने अधिक साहस का प्रदर्शन प्रारंभ कर दिया है।
कृषि दर्शन कार्यक्रम अधिक लोकप्रिय है।
लेकिन इस माध्यम की पहुंच शहरों तक, वह भी मध्यम वर्ग तक सीमित है।
फिर भी अच्छे कार्यक्रमों द्वारा सामाजिक और आर्थिक परिवर्तन की दर को तेज करने में यह माध्यम बेजोड़ है।
सांस्कृतिक दृष्टि से हमारे देश का दर्शक प्रतिरोधी है लेकिन युवा वर्ग जो दूरदर्शन का बहुसंख्यक दर्शक है, परिवर्तन को शीघ्र स्वीकार करने की क्षमता रखता है।
यह माध्यम युवा शक्ति का माध्यम है।
अतः परिवर्तन लाने में अधिक सक्षम है।
यदि दूरदर्शन कार्यक्रमों को सामाजिक एवं आर्थिक सरोकारों से अधिक संबद्ध कर दिया जाए तो कारगर प्रभाव प्राप्त हो सकता हैं।
इस माध्यम की क्षमता का दोहन यदि विज्ञापनों में ही किया जाता है तो राष्ट्रीय हितों को हानि ही होगी।
टी.वी से होने वाले बुरे प्रभावों के प्रति सजग रहना भी आवश्यक है।
अत्यधिक मनोरंजन और ग्लैमर का प्रदर्शन युवा पीढ़ी को भटका सकता है तथा जीवन की वास्तविकता से उनका ध्यान हटा सकता है।
दूरदर्शन के प्रभाव के कारण शहरों में दूरदर्शन संस्कृति का विकास हो रहा है।
यह संस्कृति अभी मनोरंजन प्रधान है।
बच्चों के मस्तिष्क पर दूरदर्शन का अधिक प्रभाव पड़ता है लेकिन कम उम्र में अधिक एक्सपोजर के कारण उनके व्यक्तित्व में संतुलन स्थापित नहीं हो पाता।
सभी कुछ एक साथ, बिना किसी परिश्रम के प्राप्त करने की मनोवृत्ति बढ़ रही है, अतः लगन, निष्ठा, परिश्रम आदि के प्रति उदासीनता दिखाई देती है।
इसीलिए दूरदर्शन को ‘इडियट बाक्स’ तक कहा जाने लगा है।
व्यक्ति दूरदर्शन देखते हुए कोई अन्य कार्य नहीं कर सकता,अतः आराम-तलब और निष्क्रियता की ओर उसका अधिक झुकाव हो जाता है।
मनोरंजन की अधिकता के कारण दूरदर्शन कार्यक्रमों को हल्के-फुल्के ढंग से लेने की प्रवृत्ति बढ़ रही है जो कि खतरनाक स्थिति को जन्म दे सकती है।
प्रभाव को प्रभाव तक सीमित न होकर परिणामकारक होना चाहिए।
किसी व्यक्ति या समाज को प्रभावित कर लेना पर्याप्त नहीं होता।
इस प्रभाव को अनुकूल परिणाम में परिवर्तित करना चाहिए।
कभी-कभी हम प्रभाव को ही परिणाम मान लेते है तथा अपनी सफलता पर संतोष व्यक्त कर लेते हैं।
अभी दूरदर्शन का प्रभाव परिणाम मूलक नहीं हो पाया है।
शिक्षा-संबंधी कार्यक्रमों को बहुत कम दर्शक देखते हैं तथा छात्रों के लिए प्रसारित होने वाले कार्यक्रमों के दर्शकों की संख्या नगण्य है।
यह सत्य निर्विवाद है कि देश में जिन उद्देश्यों के लिए जन-संवाद साधनों की स्थापना की गई थी उसे संतोषजनक सीमा तक पूरा नहीं किया जा सका है।
कहीं-कहीं ये साधन, आज भी पहुंचने में असफल रहे हैं।
इस असफलता के लिए किन्ही क्षेत्रों में तकनीकी कारण उत्तरदायी है और किन्हीं अन्य क्षेत्रों में कार्यक्रमों का स्वरूप प्रेषणीय नहीं रहा है।
रेडियो सस्ता तथा सुलभ माध्यम है लेकिन ग्रामीण क्षेत्रों में रेडियो के श्रोताओं की संख्या अपेक्षा से बहुत कम है।
सार्थक एवं सोद्देश्य श्रोताओं की संख्या और भी कम है।
व्यवस्थित समूह श्रवण-सेवा या सुविधा का प्रारंभ न होने के कारण प्रसार का प्रभाव परिणाम मूलक नहीं है।
जन-संवाद साधनों की सफलता को हमने राष्ट्रीय उत्पादन में वृद्धि के साथ जोड़ दिया है।
अधिक प्रचार और उसका सह-संबंध अधिक उत्पादन से होना चाहिए- यह विचार संवाद की प्रकृति से मेल नहीं खाता।
इन फिल्मों का प्रभाव अवश्य पड़ा है लेकिन ऐसी फिल्मों की संख्या कम है।
सरकार ने भी फिल्म डिवीजन तथा दूरदर्शन के माध्यम से विकास संबंधी फिल्मों के निर्माण को प्रोत्साहन दिया है लेकिन इन फिल्मों के प्रदर्शन की सुविधाएं सीमित हैं।
गरीबी के स्तर को ध्यान में रखकर यदि नई तकनीक का प्रचार किया जाए तो सफलता मिल सकती है।
हमारे देश में तकनीकी ज्ञान का विस्तार अवश्य हुआ है।
लगता है कि संवाद साधनों या माध्यमों में मानवीय मूल्यों तथा स्वभाव का उतना ध्यान नहीं रखा जाता।
यांत्रिकता को शायद मानवीय संवेदना से श्रेष्ठ मान लिया गया है और मनुष्य की अपेक्षा मशीन को अधिक महत्व दिया जाता है।
अतः उत्तर भारत और दक्षिण भारत या पुर्वी या पश्चिमी भागों में सांस्कृतिक भिन्नता देखने को नहीं मिलती।
गांव में भी शहरी रहन-सहन की नकल होने लगी है तथा विकास या आधुनिकता का अर्थ शहरीकरण समझा जाता है।
दूरदर्शन और फिल्मों ने देश में शहरीकरण को अत्यधिक बढ़ावा दिया है, अतः शहरी आकर्षण के कारण शहरों की समस्याएं बढ़ी हैं।
कुछ समाचार पत्र अपनी राजनैतिक प्रतिबद्धता के लिए प्रसिद्ध रहे हैं।
रेडियो और दूरदर्शन पर प्रायः यह आरोप लगाया जाता है कि सरकार अपने प्रचार-प्रसार के लिए इनका अधिक उपयोग करती है।
इस प्रकार संवाद माध्यमों पर राजनीति या अन्य संस्थाएं हावी रही हैं।
इस प्रवृत्ति से लाभ की अपेक्षा हानि अधिक होती है लेकिन इससे बचने का अभी कोई उपाय दिखाई नहीं देता।
व्यक्ति के व्यक्तिगत जीवन को सर्वाधिक खतरा आज जन-संवाद माध्यमों से है।
उसकी निजता की सुरक्षा की गारंटी नहीं हैं, अतः वह हर समय मीडिया के भय से त्रस्त रहता है।
कब किस पत्र में उसकी टोपी उछाल दी जाएगी, इस बात के भय से वह हर मीडिया वाले के शिकंजे में कसा रहता है जिसका प्रायः दुरुपयोग होता है।
“पीत पत्रकारिता” पीडित लोगों की संख्या कम नहीं हैं।
मीडिया बहुत अधिक एक्सपोजर में विश्वास करता है, अतः सत्य का अंश उसी अनुपात में घट जाता है।
इन मनोरंजन की अत्यधिक प्रवृत्ति के कारण भी जन-संवाद साधन अधिक सफलता प्राप्त नहीं कर पाते।
श्रोता, पाठक, दर्शक और असंख्य लोगों के दृष्टिकोण में परिवर्तन की आवश्यकता है।
मीडिया मात्र मनोरंजन नहीं है उसकी सामाजिक तथा आर्थिक जिम्मेदारी को अधिक महत्व देना चाहिए।
आंकड़ों की भाषा और मूल्यगत परिवर्तन के बीच अभी भी काफी अंतर है।
वह हमारी सूचना को उसी रूप में लागू नहीं करता।
वह अपने साधनों और लाभ की आशा से उसमें काट-छांट कर लेता है।
वह लाभ की अपेक्षा लागत पर अधिक ध्यान देता है जबकि हमारे सुझाव लागत की अपेक्षा लाभ पर केन्द्रित होते हैं।
उसकी उपभोग जरूरतों को पूरा करना पूंजीगत जरूरतों से अधिक आवश्यक होता है।
हमारा ध्यान लक्ष्य की प्राप्ति पर टिका रहा है और जिन्हें हम प्रेरित करना चाहते हैं उनके दृष्टिकोण में स्थायी परिवर्तन नहीं होता।
यह लक्ष्य पूर्ति स्थायी आधार नहीं ग्रहण कर पाती।
हमारे देश में विकास और आधुनिकता को एक ही स्थिति मान लिया गया है, अतः हम विकास की बात आधुनिकीकरण से प्रारंभ करते हैं।
आधुनिकीकरण के लिए पूंजी की अधिक आवश्यकता होती है जबकि साधनों के अभाव में यह उपलब्ध नहीं हो पाती।
हमारे संवाद-साधन प्रतिदिन स्थानीय आवश्यकताओं को भूलकर केवल नई तकनीक का प्रसार करते हैं।
उपभोग के स्तर पर व्यक्ति का दृष्टिकोण अति आधुनिक हो रहा है जबकि उत्पादन का पूरा ढांचा परंपरागत ही है।
हमारे प्रचार-प्रसार साधन उपभोग की मांग को बढ़ाने में सहायता पहुंचाते है।
उन वस्तुओं के उत्पादन, रोजगार तथा संसाधनों की उपलब्धि पर अधिक ध्यान केन्द्रित नहीं करते।
विकास का अर्थ उपभोग और उत्पादन में संतुलन स्थापित करना है।
यदि यह असंतुलित हो गया तो मूल्यवृद्धि का खतरा सदैव बना रहेगा।
लोगों की आस्था इस प्रकार के उपदेश सुनने में समाप्त हो जाती है।
यही कारण है कि श्रेष्ठतम विकास, साहित्य का प्रसार-प्रचार अधिक उपादेय नहीं हो पाता।
उपभोग व्यय में वृद्धि द्वारा उत्पादन क्षमता को नहीं बढ़ाया जा सकता।
इंग्लैंड के अर्थशास्त्री जान माइनार्ड किन्ज के सिद्धांत हमारी ग्रामीण अर्थव्यवस्था में सही नहीं बैठते।
उपभोग पर अत्यधिक व्यय के कारण ग्रामीण क्षेत्रों के लिए पूंजीगत निवेश के लिए बहुत कम साधन शेष बचते हैं।
आदमी-आदमी के बीच अधिक संघर्ष एवं आशंका बढ़ गई है।
कारण स्पष्ट है कि सूचना और समाचार इतनी मात्रा में उपलब्ध हैं कि मानव व्यक्तित्व अपने में उसे समेट नहीं पाता।
वह इतना अधिक बिखरता जाता है कि परस्पर विश्वास, आस्था और सुरक्षा की भावना ही समाप्त होती जाती है।
हर क्षण वह अपने ही आसपास के लोगों से डरता है।
हिंसा और असुरक्षा का माहौल बढ़ रहा है क्योंकि अब व्यक्ति शार्टकट अपनाकर अधिक धनी बनना चाहता है।
लोगों की निजी जिंदगी, संस्कृति, परंपरा और रहन-सहन का जब अत्यधिक एक्सपोजर होता है तब एक शंका या असुरक्षा जन्म लेती है।
आदिवासी क्षेत्रों में यह भावना आज भी है।
इन क्षेत्रों में बाहरी व्यक्ति या बाहरी सूचना साधनों को असुरक्षा या आक्रमण की दृष्टि से देखा जाता है।
उनकी संस्कृति और वातावरण को अक्षुण्ण रखकर ही नई सूचनाओं को वहां लोकप्रिय बनाया जा सकता है।
यह तकनीकी समस्या न होकर मानवीय संबंधों की समस्या है जिसे अधिक गहराई और संवेदना के साथ लेना चाहिए।
बाहरी व्यक्ति को देखकर छुपने की प्रवृत्ति या भाग जाने की प्रवृत्ति ग्रामीण क्षेत्रों में अभी भी है।
शहरों में भी यह प्रवृत्ति है।
इसीलिए एक संवादवाहक या सूचना देनेवाले सामाजिक या सांस्कृतिक कार्यकर्ता का कार्य कठिन होता है।
इस प्रकार के क्षेत्रों में व्यक्तिगत स्तर पर रेडियो या दूरदर्शन के कायक्रम नहीं सुने तथा देखे जाते।
यहां कार्यक्रम समूह में सुनने तथा दिखाने की व्यवस्था होनी चाहिए।
सूचना प्रसारित कर देना या भेज देना ही संवाद नहीं है।
पुराने जीवन मूल्यों को एक साथ नकार देने से भी सांस्कृतिक असंतुलन स्थापित हुआ है।
उसको कार्यरूप में उतारने का कार्य शुरू नहीं हो पाया है।
पुराने का त्याग और नए को अपनाने में झिझक के कारण एक बड़ा अंतराल बन गया है।
यह एक स्वाभाविक प्रक्रिया का परिणाम होना चाहिए।
कुछ लोग यह विचार रखते हैं कि पहले परिवर्तन को जबरन थोप देना चाहिए फिर लोग उसे स्वीकार कर लेंगे।
इस प्रकार का परिवर्तन तेजी से कामयाब अवश्य होता है लेकिन मनोविज्ञान को चोट पहुंचाता है।
जिन्हें हम बदल रहे हैं वे रुष्ट होकर हम से बदला न लें- इस बात का ध्यान रखना चाहिए।
सामाजिक, स्वीकृति, सहमति को प्रचार-प्रसार के लिए महत्व देना चाहिए।
हमारी शिक्षा या समाचार शैली हमारी जानकारी में वृद्धि करती है लेकिन यह जानकारी हमारे संस्कारों को श्रेष्ठ नहीं बनाती।
हम शिक्षा और संस्कृति को एक ही तत्त्व समझ बैठे हैं।
हमारा युवा वर्ग शिक्षा-सम्पन्न लेकिन संस्कृति-विपन्न है।
इस विरोधाभास के कारण वह अनेक प्रकार की असामाजिक गतिविधियों का शिकार हो जाता है।
संवाद साधनों के समक्ष संस्कृति के प्रसार की समस्या है।
शिक्षा का प्रसार हो रहा है लेकिन मानवता में गुणात्मक सुधार नहीं हुआ है।
मनुष्य को साक्षर हिंस्र-पशु बनाने की अपेक्षा सुसंस्कृत मनुष्य बनाना हमारा ध्येय होना चाहिए।
इस सांस्कृतिक अवमूल्यन को रोकने के लिए भारत सरकार ने नई शिक्षा नीति को लागू करने की योजना बनाई है।
यह एक सद्प्रयास है और जन-संवाद के माध्यमों द्वारा इसे और अधिक बल देने का प्रयास करना चाहिए।
यद्यपि यह नीति बहुत समय पूर्व ही क्रियान्वित होनी चाहिए थी लेकिन आज इस प्रकार की शिक्षा की बहुत अधिक आवश्यकता है।
हमारे देश में इसी तथ्य को ध्यान में रखकर सातवीं योजना के अंतर्गत 112 स्थानीय रेडियो स्टेशन स्थापित करने का निश्चय किया गया था।
जिनमें से कुछ केन्द्र कार्य करने लगे हैं।
शिक्षा के साथ हमारी परंपरागत संस्कृति को जोड़ने से परस्पर विश्वास और आस्था की भावना को बल मिलेगा।
लोगों के बीच संवाद बनाए रखने के लिए पारंपरिक कलाओं का बड़ा योगदान हो सकता है।
इन माध्यमों का दोहन किया जाना चाहिए।
प्रदर्शन कलाओं को विशेष स्थान प्राप्त होना चाहिए।
हमारा झुकाव इन कलाओं के प्राध्यापकीय अध्ययन पर केन्द्रित रह जाता है और उनकी प्रदर्शन क्षमता विकसित नहीं हो पाती।
समाचारपत्र अपनी रिपोर्टिग द्वारा तथा अधिक स्थान देकर विकास संबंधी समाचारों को महत्व दे सकते हैं।
कृषि, उद्योग, महिला कल्याण, बाल कल्याण, संगीत, साहित्य, संस्कृति आदि क्षेत्रों में श्रेष्ठ कार्यक्रमों का एक बैंक स्थापित करना चाहिए।
इस बैंक में सभी माध्यमों के लिए कार्यक्रम निर्मित किए जाने चाहिए।
समाचारपत्रों ने अपने उपयोग के लिए फीचर एजेंसी स्थापित की है।
इन कार्यक्रमों का स्तर उत्कृष्ट होना चाहिए ताकि श्रोता को उत्तम कार्यक्रम प्राप्त हो सकें।
समूह-संवाद या प्रत्यक्ष भेंट के कार्यक्रमों की संख्या भी बढ़ानी चाहिए ताकि व्यक्तिगत संपर्क भी विकसित हो।
विवाह, भोज, उत्सव, मेले, तीर्थदर्शन आदि का उपयोग विकास संबंधी कार्यक्रमों के प्रसार के लिए करना चाहिए।
लोग एक दूसरे से अधिक से अधिक संपर्क में आए इस बात की कोशिश भी करनी चाहिए।
स्टूडियो से बाहर निकल कर भी यथार्थ के दर्शन करने चाहिए तथा जीवन की जीवंत समस्याओं पर खुलकर विचार करना चाहिए।
हमारे संवाद साधन विकसित अवस्था में प्रवेश कर चुके हैं, अतः हमें इस शक्ति का उपयोग समाज हित में करना चाहिए।
उपग्रह प्रसारण सुविधा के कारण अब इलेक्ट्रानिक माध्यमों की पहुंच बढ़ गई है।
अनेक विदेशी प्रसारण सेवाएं हमारे दर्शकों को प्रभावित करने में संलग्न हैं।
प्रतिस्पर्धा के इस दौर में दूरदर्शन भी पीछे नहीं है।
यदि हम आर्थिक विकास में भी गति प्राप्त कर लें तो हमारे देश में समृद्धि का नया युग आ सकता है।
सरकार नई आर्थिक नीति के क्रियान्वयन द्वारा अर्थव्यवस्था को नया रूप दे रही है।
संचार माध्यम इस प्रयास को कारगर बनाने की दिशा में संलग्न हैं।
यह शुभ संकेत है।
भारतवर्ष में विकास की गति को तेज करना तथा एक समाजवादी समाज की रचना की ओर प्रयासों को कारगर बनाना जन-संवाद साधनों का मुख्य कार्य है।
सरकार के नियंत्रण में होने के कारण रेडियो तथा दूरदर्शन के लिए एक निश्चित उद्देश्य की प्राप्ति को ध्यान में रखना आवश्यक है।
निजी क्षेत्र के संवाद माध्यम इस दिशा में सदैव आगे नहीं बढ़ पाते क्योंकि वहां पर मालिक और प्रबंधक का हित सर्वोपरि होता है तथा माध्यम की अर्थव्यवस्था का भी ध्यान रखा जाता है।
व्यावसायिकता के स्तर पर सरकारी नियंत्रण के साधनों को किसी भी प्रतियोगिता का सामना नहीं करना पड़ता।
अतः सरकार के नियंत्रण की सीमाओं और सुविधाओं का समुचित अध्ययन करना चाहिए।
हमारे देश में समाचार पत्र तथा फिल्में निजी क्षेत्र में हैं तथा दूरदर्शन एवं रेडियो सार्वजनिक क्षेत्र में हैं।
अतः सरकार या निजी क्षेत्र की एकाधिकारी प्रवृत्ति का प्रश्न उपस्थित नहीं होता।
अतः निजी क्षेत्र के समाचार माध्यमों को पूरी स्वतंत्रता प्राप्त है।
लेकिन दोनों क्षेत्रों के माध्यमों की अलग-अलग सीमाएं है और उद्देश्य भी भिन्न हैं।
इन उद्देश्यों को ध्यान में रखकर ही कोई माध्यम या संवाद-साधन अपनी योजना या नीति निर्धारित कर सकता है।
बहुत अधिक बड़बोलापन इस प्रकार के माध्यमों में देखा जाता है क्योंकि शासन या कानून-व्यवस्था की जिम्मेदारी इन साधनों की नहीं होती।
अतः इन साधनों के निष्कर्षों को चुनौती नहीं दी जा सकती।
इसके विपरीत सरकार के समक्ष कथनी और करनी दोनों हैं, अतः उसका कार्य कठिन हो जाता है।
वह अपने ही कार्यक्रमों पर टीका नहीं कर सकता और न अपनी संपूर्ण सफलताओं का विनम्रता पूर्वक गुणगान ही कर सकता है।
वह समाचार प्रकाशित करने के पूर्व अपने श्रोता या दर्शकों के हितों का ध्यान रखता है।
उनके मनोबल का ध्यान रखना सरकार के माध्यमों का उत्तरदायित्व है।
सरकार मात्र संवेदना व्यक्त नहीं करती उसे समाधान भी देना होता है।
संवेदना ही समाधान नहीं है।
वित्तीय तथा प्रशासनिक मदद के कारण संवाद माध्यमों को अनेक चिंताएं नहीं सताती।
लेकिन पूर्ण रूप से स्वाधीन न होने के कारण जो सुविधाएं शासन से प्राप्त हैं वे कभी-कभी हानिकारक भी सिद्ध होती हैं।
हमारे देश में पत्र तथा पत्रिकाओं की संख्या दिनों दिन बढ़ रही है लेकिन इनकी पाठक संख्या नगण्य है।
ऐसे पत्रों की संख्या भी कम नहीं है जिनका वितरण निःशुल्क होता है।
पंजीयन करते समय इस बात पर विशेष ध्यान रखना चाहिए कि उनके पाठकों की कम से कम निश्चित संख्या होनी चाहिए।
स्वतंत्र प्रेस की आजादी का अर्थ केवल प्रिंटिंग की आजादी नहीं है।
केवल विज्ञापन प्राप्त करने या पत्रकार का दर्जा प्राप्त करने के लिए किसी पत्र या पत्रिका का प्रकाशन नहीं होना चाहिए।
विज्ञापनों तथा प्रकाशित विषयवस्तु के बीच निर्धारित अनुपात का कठोरता से पालन करना चाहिए।
पत्र केवल विज्ञापनदाताओं का ही प्रतिनिधित्व नहीं करता।
संवाददाता के लिए एक आचार संहिता बनाई जानी चाहिए।
अन्य लोकतांत्रिक देशों में, विशेषतः अमेरिका में, संवाद माध्यम के लिए विस्तृत आचार संहिता है।
यह बात और है कि इसका पालन निष्ठापूर्वक नहीं होता।
शायद यह उल्लंघन भी उनकी स्वतंत्रता की परिधि में आता है।
सस्ते मनोरंजन की पत्रिकाओं पर नियंत्रण रखना चाहिए।
धर्म, सेक्स, हिंसा आदि का दोहन धन कमाने के लिए नहीं होना चाहिए।
हिंसा और साहस एक दूसरे के पर्याय नहीं हैं।
बाल साहित्य का प्रकाशन करने वाली पत्रिकाओं की और अधिक समीक्षा अपेक्षित है।
स्त्रियों का चरित्र-चित्रण सदैव पति को प्रसन्न करने वाला या अन्याय सहने वाला दर्शाया जाता है।
अछूतों तथा पिछड़े वर्ग के लोगों को कभी हीरो या नायक के रूप में प्रदर्शित नहीं किया जाता।
इस संबंध में अवश्य कुछ कार्य होना चाहिए।
वाचनालयों की स्थापना ग्रामीण क्षेत्रों में की जानी चाहिए।
सामूहिक पठन या वाचन कार्यक्रम प्रारंभ करना चाहिए।
विकास कार्यों से संबंधित व्यापारिक फिल्में बहुत कम हैं।
फिल्म प्रभाग द्वारा केन्द्र तथा राज्य स्तर पर अनेक फिल्में बनाई जा रही हैं लेकिन इनका प्रदर्शन अभी शहरों तक सीमित है।
फिल्मों के निर्माण में अधिक धन व्यय होता है, अतः इनका व्यापक प्रदर्शन होना चाहिए।
ग्रामीण क्षेत्रों में पंचायत स्तर पर प्रदर्शन सुविधा उपलब्ध करानी चाहिए।
शराब, जुए, नशाबंदी, हिंसा आदि के निरोध पर बनी फिल्में शिक्षा के लिए अधिक कारगर होगीं।
व्यापारिक फिल्मों का प्रदर्शन भी नहीं होना चाहिए ताकि शहरी जीवन के संकट का उन्हें ज्ञान हो सके।
फिल्मों में अभिनय के स्थान पर वास्तविक चित्रों या दृश्यों को अधिक स्थान देना चाहिए।
लोग मनोरंजन की दृष्टि से ही इन्हें देखते हैं, उनके जीवन में इन फिल्मों द्वारा परिवर्तन नहीं आ पाता।
निजी क्षेत्र के उत्पादकों को वित्तीय सहायता देकर इस प्रकार की फिल्मों का अधिकाधिक उत्पादन कराना चाहिए।
इस प्रकार की फिल्मों की विश्वसनीयता तथा उपयोगिता अधिक होगी।
वास्तविक घटनाओं का छायांकन हमारे देश की परिस्थितियों में अधिक प्रभावशाली एवं परिणाम मूलक हो सकता है।
मनोरंजन भी तथ्य परक होना चाहिए तभी वह सामाजिक परिवर्तन में सहायक हो सकता है।
रेडियो से भी अधिक प्रभाव फिल्मों का पड़ता है क्योंकि सुनने की अपेक्षा देखा हुआ दृश्य अधिक सच लगता है।
रेडियो प्रसार का मौखिक माध्यम है लेकिन दुर्भाग्य से हमने लिखित माध्यम मान लिया है या उसके समान इसका उपयोग करते हैं।
हमारे देश में प्रसारण की मौखिक परंपरा रही है।
ऋषि तथा संतों ने अपनी शिक्षा को हजारों लोगों तक पहुंचाया।
इस प्रसारण को आकाशवाणी कहा जाता था, अर्थात् देव वाणी जैसी पवित्र वाणी।
हर ऋषि या संत अपने आप में शक्तिशाली ट्रांसमीटर था जो हजारों-लाखों लोगों को अपने प्रसारण से मंत्र-मुग्ध कर लेता था।
दूर-दूर से लोग उसकी वाणी सुनने के लिए चले आते थे और एक-एक शब्द को मंत्र जैसा आदर देते थे।
हमें इसी परंपरा को सिद्ध करना चाहिए।
रेडियो, साहित्य माध्यम नहीं है, यह कला माध्यम है।
यह बोली का माध्यम है,भाषा का माध्यम नहीं।
विषय-वस्तु की अपेक्षा कलात्मक प्रस्तुति को अधिक महत्व देना है।
पढ़ने की अपेक्षा बोलना अधिक रुचिकर होता है और सुनना भी उसी प्रकार रुचिकर होता है।
जो अच्छा बोल सकता है वही श्रोता जुटा सकता है तथा संदेश को अधिक लोगों तक पहुंचा सकता है।
दुर्भाग्य से हमने रेडियो को लिखित साहित्य का माध्यम बना दिया है।
संगीत तथा नाटक इन दो विधाओं का अधिकाधिक उपयोग करना चाहिए।
पत्रोत्तर, बातचीत या कम्पीयरिंग जैसे क्षेत्रों में इनका दोहन और अधिक करना चाहिए।
लोक जीवन में जो शैली प्रचलित है उनका उपयोग थोड़े परिवर्तन के साथ करना चाहिए।
फिल्मों में इस प्रकार का प्रयोग किया गया है।
इनमें आधुनिकता का भी पुट देना चाहिए लेकिन एकदम परंपरा का विरोध नहीं करना चाहिए।
ग्रामीण क्षेत्रों में धार्मिक विश्वासों का प्रचलन है।
हम थोड़े बहुत परिवर्तन के साथ इन्हें अपना सकते हैं।
इन कलाओं को नष्ट होने से बचाने का दायित्व भी हमारा है, अतः हमें इन विधाओं का समुचित दोहन करना चाहिए।
फिल्मों ने अनेक लोकगीतों को, जो मृत-प्राय थे, जीवित किया है तथा एक नई संस्कृति का विकास किया है।
रेडियो द्वारा शास्त्रीय संगीत का संरक्षण सफलतापूर्वक किया गया है।
रेडियो के लिए भाषा ही दृश्य है तथा भाषा के द्वारा ही दृश्य उपस्थित करना होता है।
युद्ध, प्रेम, वार्तालाप आदि की परिकल्पना वह कार्यक्रम के साथ-साथ कर लेता है।
यदि कार्यक्रम उसकी समझ से परे है तब वह यह कार्य नहीं कर सकता।
रेडियो कार्यक्रम का आधे से अधिक प्रोडक्शन रेडियो प्रोड्यूसर की अपेक्षा उसका श्रोता करता है।
केवल प्रसारण कर देना पर्याप्त नहीं है।
हमारे यहां आज भी केवल इस बात पर जोर दिया जाता है कि “क्या प्रसारित किया गया है?”
यह किसी ने चिन्ता नहीं की कि “इस प्रसारण का क्या उपयोग हुआ?”
श्रोता अनुसंधान भी केवल इसी सीमा तक पहुंचता है कि कार्यक्रम कितने श्रोताओं तक पहुंचा है।
उसकी सार्थक सुनवाई हुई या नही-या उसका प्रभाव क्या हुआ, इस बात की चिन्ता नहीं की जाती।
शायद हम इसकी परवाह नहीं करते।
अधिक से अधिक ट्रांजिस्टर गांव में पहुंचे तथा वे भी अपने कार्यक्रमों को सुनने के लिए आग्रह करते रहे।
मुख्य कार्यक्रमों के संबंध में अग्रिम सूचना दें तथा उनके विचार आमंत्रित करें, उनके पत्रों का वाचन करें
दिल्ली केन्द्र से राष्ट्रीय स्तर पर वार्ता, संगीत, रूपक आदि का कार्यक्रम प्रसारित किया जाता है।
इस योजना में और अधिक गुणात्मक सुधार की आवश्यकता है।
क्षेत्रीय स्तर पर भी इस प्रकार का कार्यक्रम प्रसारित किया जाना चाहिए।
बच्चों के कार्यक्रम को लोग यह समझ कर नहीं सुनते कि यह बच्चों का कार्यक्रम है।
वस्तुतः इस प्रकार के वर्गीकरण के स्थान पर समन्वित कार्यक्रम प्रसारित करना चाहिए।
आकाशवाणी के परंपरागत ‘फिक्स्ड प्वाइंट चार्ट” के संबंध में भी विचार करना चाहिए।
हर दिन इतना जटिल नहीं होना चाहिए कि श्रोता सहज रूप से कार्यक्रमों को स्मृति में न रख सके।
इस प्रारूप को अधिक सुगम बनाना चाहिए।
सब कुछ इसमें जबरन ठूंसने की कोशिश नहीं करनी चाहिए।
शायद ही रेडियो से कोई विषय बचा हो।
लेकिन यह कार्य उपदेश के रूप में नहीं होना चाहिए।
इसी प्रकार कार्यालय के प्रशासनिक ढांचे में भी परिवर्तन होना चाहिए।
प्रशिक्षण के स्वरूप तथा स्तर में सुधार की अत्यंत आवश्यकता है।
प्रारंभिक स्तर के कलाकारों को रेडियो विधाओं में गहन प्रशिक्षण देना चाहिए।
लोक कलाओं का गहन अध्ययन अपेक्षित है तथा तकनीकी स्तर पर भी प्रशिक्षण दिया जाना चाहिए।
अभी जो प्रशिक्षण दिया जाता है वह प्रशासनिक प्रकृति का अधिक है।
ग्रामीण क्षेत्रों में ऐसा सर्वेक्षण दूरदर्शन के समान हमें भी करना चाहिए कि श्रोता क्या सुनना चाहते हैं या उन्हें किस प्रकार के कार्यक्रम चाहिए।
यदि अधिक तत्परता दिखाई जाए तो इस दिशा में अवश्य सफलता मिलेगी।
एक बात नहीं भूलनी चाहिए कि रेडियो बोली का कार्यक्रम है।
इसे बोली जाने वाली भाषा के निकट रखना चाहिए।
हिंदी कार्यक्रमों की ग्रामीण क्षेत्रों में कम लोकप्रियता का कारण यह भी है कि कार्यक्रमों की भाषा निर्जीव है तथा पुस्तकीय है।
दूरदर्शन के आ जाने से रेडियो के महत्व को कम नहीं आंकना चाहिए।
क्योंकि रेडियो के पास अपनी शक्ति है।
साक्षरता की कमी के कारण रेडियो आज भी बहुसंख्यक समुदाय का मित्र है।
दूरदर्शन के क्षेत्रों में रेडियो के अभाव में कोई व्यक्ति अपने जीवन की कल्पना भी नहीं कर सकता।
इस क्षेत्र में अनेक प्रयोग हो रहे हैं, अतः इस संबंध में अभी कुछ कहना कठिन है।
निरक्षर जन समुदाय के लिए दूरदर्शन अत्यंत प्रभावी माध्यम है।
क्योंकि यह समुदाय बिना देखे किसी बात पर विश्वास नहीं करता।
लेकिन माध्यम के प्रभावी होने से किसी उद्देश्य की प्राप्ति नहीं हो सकती जब तक कि हम उसका उपयोग प्रभावशाली ढंग से न कर सके।
विज्ञापनों में यह होड़ लग गयी है कि पूर्ण दिगंबरीकरण कौन कर सकता है।
संवाद माध्यमों की शक्ति के संबंध में किसी को शंका नहीं है लेकिन इस शक्ति का उपयोग देश के निर्माण में होना चाहिए।
आज की स्थिति में यह आवश्यक है कि हम देश में सांप्रदायिक सद्भाव तथा एकता का विकास कर सकें जिसकी आज सर्वाधिक आवश्यकता है।
यह संचार साधनों की शक्ति की परीक्षा की घड़ी है।
दूरदर्शन की पांच मैट्रो चैनलों पर निजी क्षेत्र के प्रस्तुतकर्ता अपने कार्यक्रम देंगे।
दूरदर्शन सिर्फ चैनल की व्यवस्था देखेगा।
प्रसारण में निजी क्षेत्र के आने से कार्यक्रमों की गुणवत्ता एवं विश्वसनीयता में वृद्धि होगी।
प्रसारणों को जनोन्मुखी बनाने की दिशा में आकाशवाणी तथा दूरदर्शन को स्वायत्तता प्रदान करने से भी मदद मिलेगी।
उपग्रहों के सफल कार्य करने से इलेक्ट्रानिक मीडिया को अत्यंत लाभ हुआ।
राष्ट्रीय एवं स्थानीय स्तर पर अब अधिक कारगर ढंग से प्रसारण सुविधा उपलब्ध हो रही है।
क्षेत्रीय वास्तविकता को ध्यान में रखते हुए आकाशवाणी तथा दूरदर्शन को अपने कार्यक्रमों में परिवर्तन करने चाहिए।
इस दिशा में स्थानीय केन्द्रों की स्थापना स्तुत्य प्रयास है।
इस दिशा में सुधारात्मक प्रयास होने चाहिए।
इन केन्द्रों पर साधनों का अभाव-सा है।
कर्मचारियों की संख्या सीमित है।
इन केन्द्रों को प्रभावशाली बनाने की दिशा में कदम उठाने चाहिए।
दूरदर्शन से भी स्थानीय कार्यक्रम प्रसारित करने की दिशा में अनेक प्रयास किए गए हैं।
अभी आठ क्षेत्रीय भाषाओं में दूरदर्शन कार्यक्रम प्रसारित किए जा रहे हैं।
तकनीकी विकास में जितनी प्रगति हुई है उतनी प्रगति कार्यक्रमों के निर्माण या प्रस्तुति में नहीं हुई।
हमारे पास सशक्त माध्यम उपलब्ध है लेकिन कार्यक्रमों का स्तर अभी भी संतोषप्रद नहीं है।
सब कुछ प्रायः व्यवस्थित,सुगठित और आकर्षक सजावट के साथ रहता है।
दरअसल, समाचार-पत्र का कार्यालय दो विशेषताओं को अपने में समाए रहता है।
एक तो वह सामान्य कार्यालयों की तरह एक निश्चित समय तक कार्य करके बन्द हो जाता है।
अन्य कार्यालयों की तरह ही प्रायः इसका कार्य समय प्रातः 10 या 11 बजे से शाम 5 या 6 बजे तक होता है।
उसका दूसरा विभाग रात-दिन सजग और सतर्क रहता है।
सम्पादकीय विभाग इसी सजग भाग का हिस्सा है।
समाचार-पत्र जिस रूपाकार में हमारे सामने आता है उसे सम्पादकीय विभाग ही तैयार करके प्रिटिंग या छपाई विभाग को छापने के लिए देता है।
छपाई विभाग से छपकर आने के बाद वितरण विभाग उसे पाठकों तक पहुंचाने की व्यवस्था करता है।
राजीव गाँधी की हत्या मद्रास के पास पेरम्बुदूर में रात को 10.20 के आस पास हुई।
इसका पहला समाचार-संकेत समाचार-पत्रों के सम्पादकीय विभाग में 11 बजे के आस-पास पहुँचा।
सामान्यतः सम्पादकीय विभाग के काम की सुबह, प्रातः 9 बजे से 11 के बीच होती है।
मौटे तौर पर सभी समाचार-पत्रों में कार्य का चरित्र लगभग एक जैसा होता है।
मेजों की सफाई और उनकी पुनर्व्यवस्था में लगनेवाला समय तक किसी भी अन्य कार्यालय से भिन्न होता है।
सम्पादकीय विभाग में सुबह-सुबह कोई जाए तो उसे यही लगेगा कि रात को यहाँ जैसे भारी गहमा-गहमी रही होगी।
इसलिए इस विभाग की सफाई मामूली झाड़पोंछ नहीं है।
सफाई ऐसी करनी होती है कि जिससे पूरा विभाग कोरे कागज-सा लगने लगे, जिस पर फिर से कुछ लिखा जा सके।
यह कार्य इनमें से कोई एक अथवा सभी मिलकर करते हैं।
प्रायः सभी अच्छी प्रसार संख्यावाले समाचार-पत्रों में इस तरह की आकलन-बैठक प्रतिदिन तथा निश्चित समय पर होती है।
इसका समय आधा घंटा से लेकर एक घंटा तक होता है।
कुछ बड़े समाचार-पत्रों ने प्रकाशित समाचार पत्र की समीक्षा के लिए किसी वरिष्ठ पत्रकार को भी नियुक्त करना शुरू कर दिया है।
इस चर्चा बैठक में नियुक्त पत्रकार के द्वारा की गई समीक्षा को रखकर बातचीत की जाती है।
प्रातः आकलन की बैठक केवल समीक्षा तक ही सीमित नहीं रहती है।
इसकी अन्तिम प्रस्तुति का भार प्रायः समाचार सम्पादक अथवा शिफ्ट इंचार्ज पर होता है।
इस बैठक के बाद वास्तविक कार्य प्रारम्भ होता है।
उस दिन विभिन्न पृष्ठों पर प्रकाशित की जानेवाली सामग्री तैयार होने लगती है।
मोटे तौर पर समाचार-पत्र में प्रकाशित होनेवाली सामग्री को चार खंडों में बाँटा जा सकता है।
समाचार-पत्र के लिए विषय-सामग्री तैयार करने का कार्य जो लोग करते हैं,उन्हें पत्रकार कहा जाता है।
स्थानीय सम्पादक तथा सम्पादक, पत्रकारों की इस पूरी टीम का नेतृत्व करते हैं।
पत्रकार अपना कार्य पारियों (शिफ्ट) में करते हैं।
सभी समाचार-पत्रों में दो या तीन पारियों में काम होता है।
इस तरह से प्रातः 11 बजे के आस-पास से शाम 5-6 बजे तक होता है।
समाचार-पत्र में सबसे अधिक समय तक ‘समाचार’ की ही तैयारी होती है।
इन संवाददाताओं के समाचार टेलीप्रिंटर, तार, टेलेक्स, फैक्स, फोन या डाक से प्राप्त होते हैं।
इन समाचारों को मोटे रूप में चार विभागों में बाँटा जा सकता है।
समाचार-कक्ष अथवा समाचार डेस्क पर इन समाचारों का कार्य भी इसी के अनुसार विभाजित रहता है।
समाचारों के चयन एवं सम्पादन का कार्य प्रायः सुबह 11 बजे से 1 बजे के बीच प्रारम्भ हो जाता है।
नगर में वितरित होने के लिए समाचार-पत्र का संस्करण सबसे अन्तिम होता है, जिसे प्रायः ‘नगर संस्करण’ कहते हैं।
यह सुबह चार बजे तैयार होता है।
इसके लिए अन्तिम समाचार देने का समय प्रायः एक या दो बजे रात्रि होता है।
विशेष घटनाओं के समय इसमें एक दो घंटे की वृद्धि भी कर ली जाती है।
समाचार-कक्ष तथा सम्पादकीय विभाग के सम्पादन-कार्य का भी यही अन्तिम समय होता है।
इसके बाद समाचार-पत्र की छपाई तथा वितरण का ही कार्य होता है।
समाचारों तथा अन्य प्रकाशन योग्य सामग्री को सम्पादित करके उसे कम्पोज करने के लिए भेजा जाता है।
यह छपाई की पूर्व तैयारी है।
अब तो प्रायः सभी समाचार-पत्रों में कम्प्यूटरों पर टाइपसेटिंग होती है।
यही क्रिया जस्ते के ढले हुए टाइपों से भी की जाती है।
जो व्यक्ति इसे करता है उसे कम्पोजीटर कहते हैं।
अब इसका स्थान कम्प्यूटर-कक्ष ने ले लिया है।
कम्प्यूटरों से की जानेवाली टाइपसेटिंग मुख्यतः तीन प्रकार की होती है।
ज्यादातर समाचार-पत्रों में पहले दो ही प्रकार पाए जाते हैं।
अब टाइप सेट की हुई सामग्री को मंडित या रूपांकित करने का कार्य ‘पेस्टर’ करते हैं।
इस तरह से जमाई गई सामग्री ही छपाई की आगामी प्रक्रियाओं के लिए भेज दी जाती है।
उनके द्वारा ‘ओके’ किए जाने पर ही समाचार-पत्र की छपाई प्रारम्भ होती है।
बड़ी संख्या में प्रसारित होनेवाले प्रायः सभी समाचार-पत्रों के एक से अधिक संस्करण प्रकाशित होते हैं।
इन संस्करणों की आयोजना प्रसार क्षेत्र के विस्तार और प्रकाशन स्थान से उनकी दूरी के आधार पर की जाती है।
सभी स्थलों पर समाचार-पत्र का वितरण प्रायः सुबह 6 बजे के आस-पास ही होता है।
इसमें अन्य संशोधन तथा सजावट सम्बन्धी निर्देश भी अंकित किए जाते हैं।
रूपांकन करने तथा करानेवाले लोग इन निर्देशों के अनुरूप ही समाचार के पृष्ठों का मंडन करते हैं।
इस कार्य में किसी भी स्तर पर बरती गई लापरवाही दूसरे दिन पाठकों की नाराजगी ही सामने लाती है।
समाचार-पत्रों में कई बार एक ही समाचार दो बार या एक दिन पुराना समाचार प्रकाशित हो जाता है।
ऐसा इस कार्य में की गई असावधानी का परिणाम होता है।
कोई भी समाचार-पत्र दरअसल सम्पादकीय विभाग के नाम और काम से जाना जाता है।
समाज का जागरूक, सजग तथा प्रभावी वर्ग इस विभाग से अपना सम्बन्ध स्थापित करने की आकांक्षा रखता है।
इन चार कार्यों के निष्पादन का उत्तरदायित्व सम्पादक/स्थानीय सम्पादक तथा उप-सम्पादकों पर होता है।
उप-सम्पादक तथा सम्पादक के बीच जो व्यक्ति कार्य करते हैं, वे भी केवल पदनाम नहीं है।
वे भी निश्चित कार्ययोजना के अन्तर्गत कार्य करते हैं।
सम्पादक ही सम्पादकीय विभाग का प्रमुख प्रशासनिक तथा विधिक अधिकारी होता है।
वह समाचार-पत्र में प्रकाशित सामग्री के लिए उत्तरदायी होता है।
वही निर्णय करता है कि क्या प्रकाशित हो और क्या प्रकाशित नहीं हो।
समाचार-पत्र की सामग्री को दो भागों में बाँटा जा सकता है।
सम्पादक इन दोनों विभागों का प्रमुख होता है।
सम्पादकीय विभाग के लिए सम्पादक ही समाचार-पत्र के प्रबन्ध एवं प्रशासन की खिड़की होता है।
वह समाचार-पत्र की सामग्री तथा छवि को ऐसी बनाए जिससे इन लक्ष्यों को पाने में सहायता मिल सके।
वह जब-तब यह देखता रहे कि समाचार-पत्र की उत्तरोत्तर प्रगति हो रही है या नहीं।
समाचार-पत्र की प्रगति उसके पाठकों पर निर्भर रहती है।
इन दोनों लाभों का प्रबंध सम्पादकीय विभाग का दायित्व नहीं है।
सम्पादक, पाठक तथा प्रकाशन सामग्री के स्रोतों के लिए शीर्ष-सम्पर्क अधिकारी होता है।
समाचार-पत्र में किसी इकाई विशेष के अच्छे होने से पूरा समाचार-पत्र अच्छा नहीं हो जाता है।
उसका सम्पूर्णता में अच्छा होना ही उसे प्रगति के शिखर पर ले जाता है।
फलतः वह समाचार-पत्र अपने पाठकों को सन्तोष नहीं दे पाता।
इस कार्य समूह या टीम का अगुआ या कप्तान सम्पादक होता है।
वह उनका मित्र, सहायक, मार्गदर्शक, उनके मन को समझनेवाला तथा उनकी समस्याओं को जानकर उनसे कार्य ले सकनेवाला होना चाहिए।
पिछले दो-तीन दशकों से कई समाचार-पत्रों में सम्पादक अलंकरण का पद बन गया है।
वहाँ वह कार्यकारी नहीं होता।
यह अंग्रेजी समाचार-पत्रों में प्रचलित ‘एग्जीक्यूटिव एडीटर’ जैसा ही पद है।
माना यह जाने लगा है कि सामाचार और विचार दो पृथक विधाएँ हैं जिनके लिए पृथक् कौशल एवं रुझान जरूरी है।
साथ ही, वह समाचार विभाग के दैनिक कार्य-व्यवहार में भी मार्गदर्शन का कार्य करता है।
वे सम्पादक द्वारा सौंपे गए उत्तरदायित्व को पूरा करते हैं।
इनमें प्रायः सम्पादकीय टिप्पणी तथा मुख्य लेख एक जैसा होता है।
नभाटा में स्थानीय सम्पादक भी बीच-बीच में सम्पादकीय और मुख्य लेख लिखते हैं।
पाठकों के अभिमत तथा अन्य सामग्री स्थानीय स्तर पर चयनित तथा सम्पादित की जाती है।
इस तरह के समाचार-पत्रों में स्थानीय सम्पादक सम्पादकीय टिप्पणी लेख के अलावा शेष दायित्व का निर्वहन करते हैं।
उसे डिप्टी एडीटर भी कहते हैं।
समाचार-पत्र की स्थिति के अनुरूप एक अथवा एक से अधिक सहायक सम्पादक मुख्यतः विचार-खंड का उत्तरदायित्व सँभालते हैं।
कार्यदायित्व के अनुरूप सहायक सम्पादक का पद किसी अनुभवी तथा वरिष्ठ पत्रकार को ही सौंपा जाता है।
उसका लेखन-पटु तथा बहुपठित होना आवश्यक माना जाता है।
भाषा पर उसका अधिकार होने पर ही वह लेख,फीचर आदि का अच्छा सम्पादन कर सकता है।
खबरें समाचार-पत्र की प्राण हैं।
समाचार-पत्र की प्रगति के लिए उनका चुस्त-दुरुस्त सम्पादन तथा प्रस्तुति आवश्यक है।
यह सारा कार्य समाचार सम्पादक के नेतृत्वमें होता है।
वही इस पूरे कार्य का समन्वय करता है।
इसीलिए, उसे समाचार-पत्र की ‘रीढ़ की हड्डी’ भी कहा जाता है।
वह उप-सम्पादकों की ड्यूटी लगाता है अथवा लगाने के निर्णय में सहायक होता है।
वही समाचार-पत्र के संस्करणों के लिए उत्तरदायी होता है।
समाचार सम्बन्धी लगभग हर बात के लिए उसी से पूछताछ होती है और वही उसका उत्तरदायी होता है।
वह नगर, वाणिज्य,खेल तथा प्रसार क्षेत्र के समाचारों का भी अवलोकन करता है।
वह संवाददाताओं से पत्र-व्यवहार भी करता है।
कुछ पत्रों में यह कार्य समाचार सेवा का प्रभारी सम्पादक करता है।
समाचार-पत्र में सम्पादकीय विभाग की समाचार सम्बन्धी पारी का नेतृत्व करना मुख्य उप-सम्पादक का कार्य है।
वह पृष्ठों के मंडन,तस्वीर,कार्टून तथा अन्य ग्राफिक सामग्री के चयन के लिए उत्तरदायी है।
वह उनके शीर्षक तथा परिचय भी तैयार करता है।
वह समाचार सम्पादक की सलाह से समाचार-पत्र के लिए मुख्य समाचारों (लीड) का निर्धारण करता है।
वह समाचार की मानक प्रयोग शैली तथा मान्य पृष्ठ-विन्यास का भी ध्यान रखता है।
उप-सम्पादक सम्पादकीय विभाग की पहली सीढ़ी है, जिसके अभाव में समाचार-पत्र का शीर्ष पर पहुँचना मुश्किल है।
समाचार-पत्र में अधिकतम सामग्री की पूर्ति उप-सम्पादक ही करते हैं।
उनके कौशल तथा योग्यता पर ही समाचार-पत्र की छवि निर्भर करती है।
वे समाचार में निहित तथ्यों तथा विवरणों की जाँच-परख करते हैं।
वे समाचार की भाषा सम्बन्धी गलतियों को ठीक करते हैं तथा दुहराव आदि दोषों को दूर करते हैं।
उदाहरण के लिए,महाराष्ट्र में हिन्दी समाचार-पत्रों में मराठी भाषा अथवा मराठी वर्तनी में लिखे समाचार प्राप्त होते हैं।
उप-सम्पादक उन्हें हिन्दी में अनूदित कर अथवा हिन्दी की वर्तनी के अनुरूप ठीक करके प्रस्तुत करते हैं।
उदाहरण के लिए, 21 मई,1991 को रात 10.20 पर राजीव गाँधी की पेरम्बुदूर में हत्या हुई।
इस घटना का समाचार क्रमशः बढ़ते विवरणों के साथ पूरी रात आता रहा।
इसमें पूर्व वर्णित तथ्यों एवं सूचनाओं में क्रमशः परिवर्तन-परिवर्धन हुआ।
इस समाचार के सम्पादन में उप-सम्पादक को हर बार तथ्य-संशोधन करना पड़ा होगा।
ऐसी सावधानी रखे बिना समाचार अपूर्ण अथवा भ्रान्तिपूर्ण हो सकता था।
ऐसे में शाम सात बजे दिए गए समाचार तथा रात्रि को दो बजे दिए गए समाचार में पर्याप्त अन्तर था।
समाचार-पत्र के लिए समाचार संकलन का कार्य संवादाता करते हैं।
इन्हें ‘रिपोर्टर’ भी कहा जाता है।
इसके अतिरिक्त खेल, वाणिज्य, कला, संस्कृति आदि के समाचारों के लिए भी संवाददाता नियुक्त किए जाते हैं।
इसलिए यह अपेक्षा की जाती है कि उप-सम्पादक को संवाददाता का कार्य आना चाहिए और हर संवाददाता को सम्पादन के बारे में जानकार होना चाहिए।
उसे संवाददाता के रूप में सभी तरह के समाचारों के संकलन का भान होना चाहिए।
उसे यह जानकारी हो कि समाचारों के स्रोत क्या हैं और समाचार या घटनाओं का सिलसिला या सम्भावना कहाँ, कैसी है।
उसका भाषा ज्ञान ठीक हो तथा उसकी अभिव्यक्ति की संरचना ठीक-ठीक हो।
स्थानीय समाचारों के संकलन के लिए प्रायः संवाददाताओं के लिए विभागों का बँटवारा कर दिया जाता है।
इसे ‘बीट’ या ‘कार्य क्षेत्र’ कहते हैं।
जैसे अपराध,जिला प्रशासन,अस्पताल या स्वास्थ्य सेवाएँ आदि।
राजनीतिक, प्रशासनिक अथवा अन्य विशेष तरह के समाचारों का संकलन प्रायः अनुभवी पत्रकारों से कराया जाता है।
ऐसे अनुभवी संवाददाताओं को विशेष संवाददाताओं के रूप में नियुक्ति दी जाती है।
स्थानीय संवाददाताओं की टीम का नेतृत्व भी विशेष संवाददाता को सौंपा जाता है।
ऐसी स्थिति में उसे मुख्य संवाददाता भी कहा जाता है।
वह इस रूप में समाचार संकलन के पूरे कार्य का समन्वय तथा उसकी आयोजना करता है।
वह संवाददाताओं के कार्यों का निरीक्षण करता है तथा अनुवर्ती समाचारों के लिए संवाददाता की जवाबदारी तय करता है।
विशेष संवाददाता किसी भी समाचार-पत्र का जनसंपर्क अधिकारी भी होता है।
इस अर्थ में प्रति संशोधक का कार्य समाचार-पत्र में बहुत महत्त्व का होता है।
समाचार-पत्र में गलतियाँ, दोहराव, तथ्य-भ्रम आदि न जा पाएँ इसकी जवाबदारी उस पर होती है।
सम्पादकीय विभाग रचनात्मक सृजन तथा मानसिक कल्पना को उत्तेजना देने का कक्ष होता है।
ऐसे स्थान पर मनोरमता के साधन होना कार्य की एकाग्रता के लिए अत्यन्त जरूरी हैं।
वहाँ की बैठक एवं प्रकाश व्यवस्था सुव्यवस्थित, पर्याप्त तथा कार्य के अनुकूल हो।
वहाँ का वातावरण मन लगने जैसा हो।
वहाँ कार्य तथा व्यक्ति की जरूरत की वस्तुएँ एवं साधन कम-से-कम दूरी पर तथा अच्छी स्थिति के हों।
वह स्थान ऐसा हो जहाँ कार्य में बाधा अथवा अरुचि की स्थितियाँ न हों।
इस डेस्क का आकार प्रायः अंग्रेजी के अक्षर ‘यू’ की तरह होता है।
इसके एक शीर्ष पर समाचार सम्पादक अथवा शिफ्ट इंचार्ज बैठते हैं।
समाचार सम्पादक के दोनों ओर सामने उप-सम्पादकों की टीम बैठती है।
यह बैठक भी समाचार डेस्क अथवा संवाददाता बैठक से भिन्न होती है।
इनकी बैठक पर सामग्री के फैलाव तथा उसके रख-रखाव की व्यवस्था होनी चाहिए।
सम्पादकीय विभाग का वातावरण विभिन्न ऋतुओं में कार्य के अनुकूल होना चाहिए।
गर्मियों में यदि गर्मी तथा सर्दियों में शीत का वातावरण रहा तो कार्य पर चित्त एकाग्र नहीं हो सकेगा।
ऐसे ही वह स्थान पर्याप्त रोशनीयुक्त हवादार तथा साफ-सुथरा हो।
दुर्गन्ध या फैला हुआ कचरा अथवा गन्दगी मानसिक कार्य में तरोताजगी देने में असमर्थ है।
सम्पादकीय विभाग की दीवारों की रंग-योजना तथा अन्य सज्जा के सम्बन्ध में भी ऐसा ही ध्यान रखा जाना चाहिए।
इसके अतिरिक्त लिखने के कागज,आलपिन,रद्दी-टोकरी,अन्तर-फोन आदि प्रायः हर बैठक पर रखा होना चाहिए।
बाहर तथा भीतर सम्पर्क के लिए आवश्यक फोन सुविधा भी इन सभी डेस्कों पर उपलब्ध रहे।
साथ ही सम्पादकीय विभाग से सन्दर्भ विभाग का बराबर तथा आसान सम्बन्ध कायम रहने का प्रबन्ध भी किया जाना चाहिए।
ऐसे ही ऐश ट्रे भी, ताकि कागजों को आग के खतरे से बचाया जा सके।
इस विभाग का शौचालय तथा पानी पीने का स्थान भी पृथक् ही हो और वहाँ साफ-सफाई की विशेष सावधानी रखी जाए।
ऐसा तभी हो सकता है जब कार्य-समय का विस्तार हो।
समाचार-पत्र का वितरण प्रायः प्रातःकाल ही होता है।
सायंकाल वितरित होने वाले भी समाचार-पत्र तो होते हैं, पर अधिकतम दैनिक समाचार-पत्र प्रातःकाल ही वितरित होते हैं।
उनका यह वितरण उनके पूरे प्रसार क्षेत्र में लगभग एक ही समय होता है।
जबकि दिल्ली में वितरण के लिए उसकी छपाई रात के 2-3 बजे आरम्भ की जाएगी।
ऐसा ही अन्य स्थानों के लिए समझा जा सकता है।
अतः छपाई की इस व्यवस्था से भी सम्पादकीय विभाग के कार्य की संगति बैठानी जरूरी है।
सहायक सम्पादकों तथा मुख्य उप-सम्पादकों के बीच भी इसी तरह कार्य का बँटवारा रहता है।
समाचार-पत्र में सम्पादकीय विभाग का कार्य सामान्यतः प्रातः ग्यारह बजे से रात तीन बजे सतत चलता रहता है।
इस तरह से लगभग 16 घंटे के कार्य को दो या तीन पारियों में बाँटा जाता है।
समाचारेतर कार्य दिन में ग्यारह से पाँच अथवा छह बजे तक सम्पन्न होते हैं।
समाचार सम्बन्धी कार्य के लिए प्रायः तीन पारियाँ होती हैं।
वाणिज्य के समाचार प्रायः रात्रि नौ बजे तक उपलब्ध हो जाते हैं।
खेल के समाचार, देश के रात्रि नौ बजे तक तथा विदेश के मध्य रात्रि अथवा उसके बाद प्राप्त हो जाते हैं।
टेलीप्रिंटर के समाचार सुबह दस बजे से रात्रि दो-तीन बजे तक आते रहते हैं।
इसलिए इस तरह से कार्य समय विभाजन किया जाता है कि एक से दो घंटे तक साथ-साथ काम करने के अवसर रहें।
साधारणतः यह माना जाता है कि शाम सात बजे से रात ग्यारह बजे तक समाचारों की आवक अधिक तीव्रता से होती है।
यही वह समय होता है जब प्रायः पहले दूसरे संस्करण छपने के लिए तैयार किए जाते हैं।
समाचार, दरअसल मनुष्य की जिज्ञासा है।
उसकी इस जिज्ञासा को किसी निश्चित चौखट में बाँधा नहीं जा सकता है।
इसलिए समाचार क्या है, इसे भी किसी निश्चित परिभाषा में बाँधकर नहीं बताया जा सकता है।
डॉ. श्यामसिंह ‘शशि’ के अनुसार समाचार-पत्र कागज या स्याही का पुलिन्दा नहीं, वरन् समाचारों का पुंज है।
पत्रकार नन्दकिशोर त्रिखा के अनुसार समाचार को सदैव नया, दिलचस्प, मनोरंजक और महत्त्वपूर्ण होना चाहिए।
समाचार के यह दो दृष्टिकोण हैं।
सम्पादकाचार्य अम्बिका प्रसाद बाजपेयी की मान्यता है कि हर घटना समाचार नहीं है।
सिर्फ वही घटना समाचार बन सकती है जिसका कमोबेश सार्वजनिक महत्त्व है।
रामचन्द्र वर्मा ने भी इससे मिलती-जुलती राय व्यक्त की है।
वे कहते हैं, “जिस किसी बात को सम्पादक कहते हैं, वह समाचार होता है।”
विलियम एल.रिवर्स की राय में, “जिसे अच्छा सम्पादक प्रकाशित करना चाहे, वही समाचार है।”
सिलडर के अनुसार पर्याप्त संख्या में मनुष्य जिसे जानना चाहे, वह समाचार है।
शर्त यह है कि (ऐसा समाचार) सुरुचि तथा प्रतिष्ठा के नियमों का उल्लंघन न करे।
प्रो. विलियम जे. ब्लेयर की मान्यता है कि अनेक व्यक्तियों की अभिरूचि जिस सामयिक बात में हो वह समाचार है।
सर्वश्रेष्ठ समाचार वह है जिसमें बहुसंख्यक पाठकों की अधिकतम रुचि हो।
लोगों की रुचि के अलावा भी कुछ अन्य तत्त्व हैं जो समाचार बन जाते हैं, जैसे उपभोक्ता-दृष्टि, असाधारणता, समाज के नेताओं के कार्य आदि।
विलियम एल. रिवर्स के अनुसार “घटनाओं, तथ्यों तथा विचारों की वह सामयिक रिपोर्ट समाचार है, जिसमें पर्याप्त लोगों की रुचि हो।”
प्रो. चिरिटन बुश का मानना है कि समाचार सामान्यतः वह उत्तेजक सूचना है जिससे कोई व्यक्ति सन्तोष अथवा उत्तेजना प्राप्त करता है।
बूल्ससे तथा कम्पबेल के अनुसार “समाचार किसी वर्तमान विचार, घटना या विवाद का ऐसा विवरण है जो उपभोक्ताओं को आकर्षित करे।”
नार्थ क्लिफ ने यह कहा है कि समाचार सामान्य से परे की कोई बात है।
मेरी मान्यता है कि हम जिस समाज अथवा राज्य-राष्ट्र में रहते हैं, उसके प्रशासक, नेता या अगुआ जो कहते-करते हैं, वह भी समाचार है।
हमको प्रभावित करनेवाले आर्थिक, राजनीतिक, आपराधिक, कानूनी, भौगोलिक आदि सभी विषयों की हलचलें समाचार है।
कहने का आशय है कि समाचार को किसी एक व्याख्या या परिभाषा से बाँधा नहीं जा सकता।
क्योंकि वह मनुष्य की रुचि और उसकी जिज्ञासा से जुड़ा हुआ है।
मनुष्य की रुचि या जानने की इच्छा का जितना और जैसा फैलाव है, उतना ही समाचार का विस्तार क्षेत्र है।
इस मायने में हर कुछ समाचरा हो सकता है, बशर्ते वह अरुचि पैदा न करता हो।
इस बारे में एक विरोधाभास भी है।
जैसे हर कुछ समाचार हो सकता है,वैसे ही ऐसा कोई भी समाचार नहीं होता है जिसमें हर एक की, एक-सी रुचि हो।
इसलिए श्रेष्ठ समाचार वह होगा जिसमें अधिकतम लोगों की अधिकतम रुचि हो।
उस व्यक्ति ने अपना बस का टिकट मांस विक्रेता को दे दिया।
मांस विक्रेता ने उसमें 2 रूपए का मांस लपेट दिया।
पर वह घर पहुँचा तो उसने देखा कि वह मांस टिकट पर बस कंडक्टर द्वारा किए गए छेद से सरक कर गिर गया है।
हिन्दू धर्माचार्यों के सन्त सम्मेलन ने सरकार को 18 नवम्बर तक का समय दिया है।
सरकार से कहा गया है कि वह राम मन्दिर बनाने में आने वाली सारी बाधाओं को तब तक दूर कर ले।
न्यू कबाड़खाना में एक 13 वर्षीय बलिका को गत रात दो नर-पिशाचों ने हवस का शिकार बनाया।
उसके चिल्लाने पर उसे मारा भी।
चीख की आवाज सुनाई देने पर कुछ लोगों के वहाँ आ जाने से दोनों आरोपी भाग गए।
इस सप्ताह के आरम्भ में सक्रिय हुआ फिलीपींस का पिनातुबो ज्वालामुखी पर्वत आज सर्वाधिक शक्तिशाली विस्फोट के साथ फूट पड़ा।
ज्वालामुखी के मुख से राख और धुएँ का चक्रवाती बादल आकाश में 75000 फुट तक ऊँचा उठा और पिघला हुआ लावा पहाड़ की ढलान पर नदियों में बह चला।
जो समाचार उसकी रुचि के आस-पास होते हैं वह उन्हें ही पूरा पढ़ता है।
शेष सामग्री को वह सिर्फ देखता या सरसरी तौर पर पढ़ता है।
गाँवों के किसान, मिल के मजदूर, शहर के शासकीय सेवक अथवा राजनीतिक कार्यकर्ता की रूचियाँ एक-सी नहीं होती।
फिर उम्र, अध्ययन, नैतिक मूल्यों की पृष्ठभूमि आदि भी बहुत कुछ फर्क पैदा करती हैं।
एक अर्थ में तो यहाँ तक कहा जा सकता है कि हर व्यक्ति की अपनी एक विशेष रुचि होती है।
ऐसे ही, यह भी कहा जा सकता है कि कुछ ऐसी घटनाएँ भी होती हैं जिनमें सभी की रुचि होती है।
श्री नरसिंह राव के नेता चुने जाने के बाद लोगों की जिज्ञासा थी कि मन्त्रिमंडल में कौन-कौन लिए जाएँगे।
फिर जिज्ञासा रही कि किसे, कौन सा विभाग दिया जाएगा।
आदमी सामान्यतः मतलबपरस्त होता है।
वह उस सामग्री अथवा जानकारी को पसन्द करता है जो उसके लिए उपयोगी या लाभदायक हो।
उसका स्वार्थ जीवन के हर भाग में व्यक्त होता है।
ऐसी जानकारी, खोज अथवा विकसित प्रक्रिया लोगों को आकर्षित करती है, जिसमें असाधारणता अथवा नवीनता हो।
पहले परखनली शिशु की जानकारी, कम्प्यूटर अथवा लेजर किरणों के उपयोग की जानकारी कुछ ऐसी ही थी।
22 जुलाई को एक समाचार प्रकाशित हुआ जिसमें बताया गया कि अहमदाबाद में एक महिला ने ऐसे शिशु को जन्म दिया जिसका भ्रूण गर्भाशय में विकसित न होकर उदर में विकसित हुआ।
समाज, व्यक्ति और पृथ्वी जड़ नहीं है।
वह गतिशील है।
उसमें हर क्षण परिवर्तन हो रहा है।
ऐसे ही समाज या व्यक्ति के कार्य में भी हर क्षण परिवर्तन हो रहा है।
ऐसे ही दुर्घटनाओं, व्यक्तियों आदि से सम्बन्धित समाचारों की स्थिति होती है।
श्रीलंका में तमिल मूल के लोगों पर हुए हमले से दक्षिण भारत के तमिल अथवा पूरे देश के भारतीय प्रभावित हुए।
फिजी में भारतीय मूल के लोगों पर वहाँ की सरकार ने कार्रवाई की तो उसकी प्रतिक्रिया भारत में भी हुई।
पाकिस्तान में हिन्दू मन्दिरों अथवा हिन्दुओं पर दंडात्मक कार्रवाई भारत में असर करती है।
ऐसे समाचार अधिक पसन्द किए जाते हैं, जिनमें संघर्ष अथवा साहस व्यक्त किया गया हो।
राजनीतिक दलों के नेताओं की आपसी गुटबाजी, एक-दूसरे के विरुद्ध आरोप-प्रत्यारोप के समाचार इसी किस्म के होते हैं।
साहस, गति, संघर्ष आदि की जानकारियों से मानसिक उत्तेजना होती है जो द्वन्द अथवा सन्तोष में बदलती हैं।
द्वन्द्व तथा सन्तोष मनुष्य की प्रकृति को आनन्द देते हैं।
पाठक समाचार में नयापन या ताजगी चाहता है।
रेल बजट में रेल किराया बढ़ने पर उसकी जिज्ञासा थी कि वस्तुतः कितना किराया बढ़ा।
समाचारों का छोटा या बड़ा होना भी पाठक का ध्यानाकर्षण करता है।
राजीव गाँधी की हत्या का समाचार भी इसी तरह से बड़े आकार की महत्ता का है।
महत्ता में ऐसा फर्क समाचार-पत्र के पाठकों का वर्ग आदि के आधार की वजह से पड़ता है।
इन समाचारों को इस निश्चिन्तता के साथ सम्पादित किया जा सकता है कि उनमें कोई फेरबदल नहीं होगा।
उनमें जब तक सभी भाग प्राप्त न हो जाएँ तब तक वह समाचार अपूर्ण होगा।
ऐसे समाचारों में जारी अथवा ‘मोर’ लिखा भी रहता है।
समापन भाग के प्रारम्भ में ही समाचार शीर्ष के साथ ‘अन्तिम’ शब्द का उल्लेख होता है।
पंजाब में उग्रवादियों की गतिविधियों के समाचार प्रायः दिन, शाम तथा रात में तीन बार प्राप्त होते हैं।
दंगा अथवा उपद्रवों के समाचार, बाढ़ अथवा मौसम के समाचारों में भी दिन तथा रात में परिवर्तन होते हैं।
अयोध्या में नवम्बर में कारसेवा के दौरान मारे गए लोगों की संख्या में पहले दिन तथा दूसरे दिन फर्क था।
बाढ़ या दुर्घटनाओं के ऐसे कई समाचार पढ़े हैं जिनमें मृतकों की संख्या में परिवर्तन हुआ है।
ऐसे ही अन्य विवरणों में परिवर्तन होता रहा है।
ऐसे समाचारों के सम्पादन में इन परिवर्तनों को शामिल करके उन्हें अद्यतन करना जरूरी होता है।
ऐसे समाचारों के विवरणों में विस्तार तथा विविधता होती है तथा उनके प्रभाव, परिणाम तथा प्रतिक्रियाएँ समाचार के साथ-साथ रखी जाती हैं।
ये संवाददाता समाचार-पत्र के अन्य सम्पादकीय विभाग के पत्रकारों की तरह पूर्णकालिक सेवा में होते हैं।
समाचार-पत्र देश एवं प्रदेश की राजधानी सहित मुख्य स्थानों पर भी संवाददाता नियुक्त करते हैं।
ऐसे स्थानों पर अनुभवी पत्रकारों को यह दायित्व सौंपा जाता है।
ये संवाददाता प्रायः समाचार-पत्र की सेवा में कार्यरत पत्रकारों की तरह नहीं होते हैं।
इन्हें इनके कार्य के लिए निश्चित अथवा समाचार के आकार के आधार पर पारिश्रमिक दिया जाता है।
प्रसार क्षेत्र में समाचार-पत्र की प्रतिष्ठा तथा प्रसार इन संवाददाताओं के समाचारों पर ही निर्भर होता है।
एक हद तक ये संवाददाता समाचार-पत्र की प्रसार प्रगति भी निर्धारित करते हैं।
इसलिए समाचार-पत्र इनके समाचारों को प्रधानता देते हैं।
बड़े व्यावसायिक प्रतिष्ठान, संस्थाएँ भी अपनी गतिविधियों के समाचार तैयार करके समाचार-पत्र को उपलब्ध कराती हैं।
समाचारों का यह माध्यम यद्यपि प्रामाणिक माना जाता है तथापि इनमें स्व-प्रचार की अधिकता होती है।
इनमें निश्चित किए गए पृष्ठों पर ही प्रायः समाचार प्रकाशित किए जाते हैं।
इन पृष्ठों पर उस दिन प्रकाशित होने वाले विज्ञापनों के लिए भी स्थान आरक्षित होता है।
अतः समाचारों का चयन तथा उनका सम्पादन इस उपलब्ध स्थान को ध्यान में रखकर ही किया जाता है।
इसलिए दिन के समय प्रायः कम महत्त्व के समाचार प्राप्त होते हैं।
शाम होते ही सभी माध्यमों से मूसलाधार बारिश की तरह समाचार बरसने लगते हैं।
समाचार प्राप्ति के माध्यम दूरमुद्रक,टेलेक्स,फैक्स,टेलीफोन अथवा तार होते हैं।
इन साधनों में मौसमी अथवा अन्य तरह की गड़बड़ी हो सकती है।
ऐसे में विकल्प की तैयारी आवश्यक है अन्यथा समय पर तथा प्रतिस्पर्धा में आप पिछड़ सकते हैं।
साथ ही यह प्रयत्न भी करना चाहिए कि साधनों की खराबी शीघ्र समाप्त हो जाए।
ऐसे समाचारों की सुरक्षा तथा समय पर उनका निष्पादन सतत प्रयत्न के बिना सम्भव नहीं है।
समाचारों का सम्पादन समय पर अच्छी तरह से हो सके, इसके लिए पर्याप्त उप-सम्पादक भी जरूरी हैं।
विशेष समाचार घटनाओं के समय विशेष सहयोगी तथा विशेष सामग्री का भी प्रबन्ध करना होता है।
उस दिन बजट पर त्वरित टिप्पणियाँ भी तैयार कराई जाती हैं।
यह इसलिए भी कि कई समाचार-पत्रों में सन्दर्भ-कक्ष देर रात तक खुला नहीं रहता।
यदि उस सामग्री में अधूरापन रहा तो गलती की संभावना बनी रहती है।
समाचार-पत्र की छपाई का समय निश्चित रहता है।
उसी के क्रम में छपने से पूर्व की क्रियाएँ (प्लेट, कैमरा, पेस्टिंग) का भी समय लगभग निश्चित है।
इनके समय में अवरोध समाचार-पत्र के समय पर प्रकाशन में अवरोध माना जाता है।
समाचार-समझ, अनुभव की स्थिति है।
ठीक वैसे ही जैसे दही का मथित होकर नवनीत होना।
ऐसे ही समाचार-समझ समाचार-सम्पादन का नवनीत है।
इसीलिए यह कहा जाता है कि समाचारों का चयन एक दुष्कर कार्य है।
वह वैसा ही करतब है जैसा कि सर्कस में छोटे से गोले से आदमी का निकलना।
इनके बारे में पहले बताया गया है, पर स्मरणार्थ पुनः जान लें।
आकर्षण के तत्त्व समाचार को ‘समाचार’ बनाते हैं।
समाचार चयन की प्रक्रिया इतने पर ही समाप्त नहीं होती है।
चयन का मूल आधार उस समाचार-पत्र का पाठक है।
पाठकों के अनुरूप समाचार देना और समाचारों से पाठक वर्ग तैयार करना, यह अन्योन्याश्रित है।
समाचारों के चयन तथा सम्पादन में अनुवर्ती समाचारों का बहुत महत्त्व है।
बड़े या व्यापी समाचारों का चयन प्रथमतः किया जाना चाहिए।
इन समाचारों की उपेक्षा पत्र की प्रतिष्ठा पर आघात है।
इस सबके बीच ऐसी धारणा न बने कि केवल असाधारणता अथवा ‘बड़े’ व्यक्ति ही समाचार बनते हैं।
इनमें भी ऐसे घटना-प्रसंग होते हैं जो तस्वीर का दूसरा पक्ष प्रस्तुत करते हैं।
समाचारों में यह वर्ग अल्पसंख्यक जरूर है, पर यह भी समाचार-चयन के समय उपेक्षित नहीं हो।
समाचारों का चयन करते समय एक तत्त्व पर प्रायः ध्यान कम जाता है।
साधारणतः वैचारिक उत्तेजना, द्वन्द, करुणा या द्वेष के समाचार अधिक होते हैं।
कई बार समाचार विज्ञापन-सा लगता है या रचनात्मक अथवा विकास का समाचार सरकारी प्रशंसा का आभास देता है।
विदेशी समाचारों के बारे में भी ऐसी ही ऊहापोह बनी रहती है।
ऐसे प्रसंग, व्यक्ति या घटनाएँ भी ऐसा ही धर्म संकट पैदा करती हैं।
प्रतिस्पर्धा तथा तथा लोक-रुचि के कारण उनकी उपेक्षा भी नहीं की जा सकती।
तब भी ऐसे समाचारों को फैलाती अफवाह जैसी रंगत के साथ देना ठीक नहीं होगा।
साथ ही यह भी प्रकाशित किया गया कि ऐसी अफवाहें जबलपुर में पिछले वर्ष भी फैली थीं।
जो समाचार न दिए जाने योग्य हैं, उन्हें अविलम्ब रद्दी की टोकरी में डाल दें।
यह कार्य जिस तत्परता से किया जाएगा, उसी तत्परता से सम्पादन का कार्य होता चलेगा।
संगीत का रुझान रखनेवाला उप-सम्पादक पं. रविशंकर से सम्बन्धित समाचार को अधिक रूचि से बनाएगा।
ऐसे ही साहित्य में रुचि रखनेवाला उप-सम्पादक धर्मवीर भारती के नाटक ‘अन्धायुग’ को ‘धन्धा युग’ लिखने से बच सकेगा।
इसीलिए सम्पादन सरलतम तथा साथ ही कठिनतर कार्य हैं।
सरल ऐसा है कि उसे कोई नौसिखिया मात्र एकाध बार देखकर कर सकता है।
कठिन ऐसा कि सही सम्पादन सीखने में वर्षों लग जाएँ।
वह यन्त्रवत् भी है और मौलिक रचना प्रक्रिया की सम्भावना से भरा भी है।
वह कौशल है, कला है पर साथ-साथ एक नई रचना का सृजन भी है।
कॉलम-विस्तार के साथ-साथ ऐसे मुखड़ों का टाइप आकार भी सामान्य खबरों के मुखड़ों से भिन्न होता है।
इंट्रो अथवा मुखड़े की ऐसी प्रस्तुति समाचार को शब्द तथा दृष्टि दोनों ही तरह से महत्त्व देना है।
मुखड़ा खबर का प्राण होता है।
राजीव गाँधी अथवा श्रीमती गाँधी की हत्या के समाचारों के मुखड़े इसके उदाहरण हैं।
संवाद एजेंसियों के समाचारों की एक विशेष शैली होती है जिसे समझ लेने से समाचार-सम्पादन में सहायता मिलती है।
अभी मुख्यतः ‘पी.टी.आई.’ ‘भाषा’, ‘यू.एन.आई’ ‘वार्ता’ ही मुख्य समाचार सेवाएँ हैं।
इनमें ‘भाषा’ ‘पी.टी.आई.’ से तथा ‘वार्ता’ यू,एन.आई’, से जुड़ी हुई हिन्दी एवं अंग्रेजी की समाचार एजेंसियाँ हैं।
समाचार क्रमांक के नीचे समाचार का संकेत देता हुआ एक अथवा दो शब्दों का शीर्ष-संकेत (स्लग) होता है।
यदि समाचार एक से अधिक भागों में है, तब इस शीर्ष-संकेत के साथ ही ‘एक’, ‘दो’ लिखा रहता है।
प्रेस ट्रस्ट के अंग्रेजी समाचारों में अब शीर्ष-संकेत के बाद प्रायः एक पंक्ति का शीर्षक भी होता है।
यह प्रथा चलन में नई आई है।
हिन्दी में इस प्रथा का चलन अभी नहीं हुआ है।
इसके बाद स्थान, दिनांक, समाचार एजेंसी का संकेताक्षर के साथ समाचार प्रारम्भ होता है।
महत्त्वपूर्ण समाचार एक से अधिक भागों में तो आते ही हैं ,पर साथ ही वे एक से अधिक बार सम्पादित होकर भी भेजे जाते हैं।
कई बार संशोधन के बाद संशोधित समाचार भी दिया जाता है।
लगभग ऐसा ही कुछ उन समाचारों के साथ होता है जिनमें तथ्य अथवा विवरण की भूलें होती हैं।
कई बार समाचार एजेंसियाँ अपने पूर्व प्रेषित समाचार को रद्द करने के निर्देश जारी करती है।
ऐसे प्रसंगों में कभी-कभी ऐसा भी होता है कि कोई समाचार रद्द करके उसके स्थान पर संशोधित समाचार दिया जाता है।
समाचार के साथ प्रायः स्थान का नाम तथा समाचार के दिनांक का उल्लेख होता है।
इसे अंग्रेजी में डेट-लाइन कहते हैं।
इससे समाचार में वर्णित घटना, प्रसंग के समय को बताने में आसानी होती है।
इससे पाठक को भी लगता है कि वह ताजा समाचार पढ़ रहा है।
प्रायः सभी समाचार-पत्र इस परम्परा को अपनाते हैं।
कुछ समाचार-पत्रों में तारीख के बजाय दिन का उल्लेख किया जाता है।
‘नवभारत’ ‘इंडिपेंडेंट’ दिन या तारीख दोनों का उल्लेख नहीं करते हैं।
समाचार में तथ्य या कथ्य को भाषा व्यक्त करती है।
कहने को तो भाषा शब्दों का व्याकरणगत जमाव है, पर वही जमाव कथ्य को रोचक या नीरस, रुचिकर या ऊबाऊ बना देता है।
कई बार समाचार पढ़ते हुए पता ही नहीं चल पाता कि कहा क्या जा रहा है।
फिर अभी तो हिन्दी भाषा में अंग्रेजी से भाषान्तर करने की परम्परा जारी है।
भाषान्तर में भी कथ्य का प्रवाह और प्रभाव कौशल की आवश्यकता रेखांकित करता है।
समाचार भी संवाद एजेंसी, नगर प्रतिनिधि तथा संवाददताओं से मिलते हैं।
उनमें भी भाषा तथा वर्तनी का अन्तर मौजूद रहता है।
सोवियत राष्ट्रपति मिखाइल गोर्वाचेव ने आज रात कहा कि उन्हें अपदस्थ करने की कार्रवाई विफल हो गई और देश की स्थिति पर उनका पूर्ण नियन्त्रण बहाल हो गया है।
श्री गोर्वाचेव ने आज रात प्रमुख समाचार प्रसारण ‘वेम्या’ (समय) में पढ़े गए एक सन्देश में कहा कि वह 24 घंटे के भीतर अपना कार्यभार फिर सँभाल लेंगे।
वाक्य विन्यास व्याकरणगत हो।
केवल भाव या तेवर के लिए मुखड़ा अथवा बाक्स समाचारों में पद्यात्मक गद्य अथवा परम्परा भिन्न वाक्य रचना करें।
पर यह करते हुए देख लें कि अर्थ-क्रम तथा प्रवाह-प्रभाव गड़बड़ाया तो नहीं है।
समाचार को मानस में उतारकर फिर उसे क्रमानुसार लिखें।
ऐसा करते हुए कल्पना करें कि आप किसी सामने बैठे व्यक्ति को यह समाचार बता रहे हैं।
इससे रचना सहज हो सकेगी।
जो कहना चाहते हैं, वही लिखा गया है, इसे जाँच लें।
एक कथ्य में दूसरा कथ्य वहीं न जोड़े और न विरोधाभास आने दें।
संवाददाता चाहे समाचार-पत्र के हों या संवाद-एजेंसी के, कई बार तथ्यों की जाँच नहीं करते या कर पाते।
वे मान लेते हैं कि सम्पादन के समय तथ्यों को जाँच लिया जाएगा।
ऐसी स्थिति में समाचारों का सम्पादन भी यन्त्रवत हो, अर्थात जो लिखा है, उसे शब्द, मात्रा आदि की शुद्धि तक ही सीमित रखा जाए तो समाचार-पत्र में गलत समाचार छपेगा।
ऐसी गलती सहित समाचार उस पत्र की प्रतिष्ठा चौपट कर देगा।
फिर कई बार गलत जानकारी को पाठक सही जानकारी मानकर ग्रहण कर लेता है।
जिसका दुष्परिणाम उसे नौकरी, सेवा अथवा बैठकों में उठाना पड़ता है अथवा मित्रों में उपहास झेलना पड़ता है।
समाचार-पत्र में प्रकाशित इस तरह की गलतियाँ अनेक अन्य प्रकाशनों में भी जाने की सम्भावना रहती है।
समाचार दरअसल पूरी प्रसंग-कथा का सारांश होता है।
जबकि लेख प्रसंग की लम्बी व्याख्या।
इसीलिए कहा जा सकता है कि हर समाचार, चाहे वह कितना ही बड़ा क्यों न हो, उसकी पूर्ण कथा का सारांश ही होता है।
सारांश का मतलब यह नहीं कि उसकी कोई एक मुख्य बात ही रहने दी जाए।
जो प्रसंग बाताया जा रहा है उसके सभी जानकारी-अंशों को इस तरह से बताया जाए, जिससे वह कम-से-कम आकार में लिखा जा सके।
स्थानीय महाविद्यालय के भवन की हालत अत्यधिक जर्जर है।
अगर समय रहते शासन ने इस ओर ध्यान नहीं तो भविष्य में दुर्घटना की आशंका से इनकार नहीं किया जा सकता।
छात्रों ने शिक्षामन्त्रीसे नए भवन के निर्माण की माँग की है।
महाविद्यालय यहाँ के पुराने राजमहल में शुरु से ही लगाया जा रहा है।
राजमहल का लगभग तीन-चौथाई हिस्सा ध्वस्त हो गया है।
शेष बचे पाँच-कमरों में ही विज्ञान, कला एवं वाणिज्य की कक्षाएँ लगाई जाती हैं।
ज्ञात हुआ है कि यहाँ पदस्थ अंग्रेजी के प्राध्यापक एम.वी.एम. भोपाल में अटैच हैं।
उनका वेतन यहीं से निकलता है।
समाचार तथा अन्य सामग्री की प्रेस कॉपी तैयार करते समय शब्द शुद्धि अथवा व्याकरणगत दोष को दूर करने के लिए कुछ निश्चित संकेतों का प्रयोग किया जाता है।
ये चिन्ह सम्पादन के लिए प्रायः सभी क्षेत्रों में उपयोग में आते हैं और इन्हें कम्पोज या टाइपसेट करनेवाले कम्पोजीटर या ऑपरेटर समझते हैं।
इन चिन्हों के कारण पूरे निर्देश नहीं लिखने होते हैं।
यूँ तो सभी अच्छे समाचार सम्पादन कौशल का परिणाम होते हैं, पर विशेष समाचारों में तो सम्पादन कौशल की परीक्षा ही हो जाती है।
विशेष समाचार में सामान्यतः अधिकतम पाठकों की अधिकतम रूचि होती है, इसलिए उन्हें सम्पादन करते समय उप-सम्पादक अथवा मुख्य उप-सम्पादक को विशेष सावधानी तथा सतर्कता बरतनी चाहिए।
ऐसे समाचारों में हुई गलतियाँ या दोष जल्दी पाठकों की नजर में आते हैं।
ऐसे समाचारों की गलतियों अथवा दोषों के कारण पाठक समाचार-पत्र को नापसन्द करने लगते हैं।
नेताओं या विद्वानों के भाषणों के समाचारों के सम्पादन प्रायः दोष मुक्त नहीं होते।
इन समाचारों में सबसे अधिक पाठक-प्रियता का तत्त्व उपेक्षित पाया जाता है।
प्रायः मन्त्रियों अथवा नेताओं के भाषण अधिक प्रमुखता से प्रकाशित होते हैं।
जबकि पाठक ऐसे समाचारों को प्रायः कम पढ़ते देखे गए हैं।
विद्वानों के भाषणों के सम्पादन में कई बार विषय का संकेत अथवा विषय पर उनकी एक-दो पंक्ति की राय ही होती है।
भाषण के प्रयोजन भी अलग-अलग होते हैं।
ऐसे ही भाषण प्रायः मुख्य व्यक्ति ही देता है।
कुछ प्रसंग-भाषण होते हैं तो कुछ भाषण उस समय बहस, समस्या या आकांक्षा की प्रासंगिकता से जुड़ते हैं।
कथन तथा विषय की प्रस्तुति में संगति तथा प्रवाह हो।
भाषण का कथ्य वक्ता के कथन के रूप में ही प्रस्तुत किया जाए।
कथन को छोटे-छोटे खंडों में विभाजित किया जाए तथा उसमें सुसंगत सम्बन्ध रहे।
गुलामी की जंजीरों को तोड़कर एक शोषण मुक्त और समता युक्त समाज की रचना के लिए देश ने एक लम्बी लड़ाई लड़ी।
मुझे आज यह कहते हुए सन्तोष है कि मध्यप्रदेश में जाति अथवा वर्ग संघर्ष विकृत स्वरूप में परिलक्षित नहीं होता है।
जातियाँ और उनके संगठन, उनकी सेनाएँ, एक-दूसरे पर प्राणलेवा हमले और आगजनी जैसे अभिशापों से मध्यप्रदेश अछूता है।
अधिकांश विवाद भूमि अथवा निजी रंजिश से जुड़े होते हैं।
हमने पिछले डेढ़ वर्षों में यह प्रयास किया है कि एक ऐसा वातावरण बने जिसमें इन वर्गों पर अत्याचार ही न हो।
हमारी सरकार की धारणा है कि इन वर्गों पर अत्याचार की रोकथाम के लिए सर्वाधिक महत्त्वपूर्ण है एक सजग और संवेदनशील प्रशासन।
मेरी सरकार ने उन परिस्थितियों को उत्पन्न न होने देने की दिशा में कदम उठाए हैं जिनकी परिणति अप्रिय घटनाओं में होती थी।
जिन उपायों का मैंने जिक्र किया है उनका प्रभाव अवश्य हुआ है और तुलनात्मक दृष्टि से देखा जाए तो अत्याचारों की स्थिति में सुधार आया है।
परन्तु केवल इतने से ही सन्तोष करना हम पर्याप्त नहीं समझते।
हम वह समय शीघ्र देखना चाहते हैं जब कमजोर वर्गों के विरुद्ध होने वाले अन्याय और अत्याचार पूरी तरह से समाप्त हो जाएँ।
मेरा स्पष्ट मत है कि कानूनी उपाय एक सीमा तक ही सहायक होते हैं।
हमने समस्या निपटाने के लिए कुछ ऐसे बुनियादी कदम उठाए हैं जिनके दूरगामी परिणाम निकलेंगे।
मुझे प्रसन्नता है कि इन दोनों कार्यक्रमों को लागू करने में राज्य सरकार के सभी विभाग पूरी मुस्तैदी से काम कर रहे हैं।
इस कार्यक्रम की तेरह योजनाओं पर 50 करोड़ रुपये खर्च करने का लक्ष्य रखा गया है।
अब तक 20 करोड़ रुपये के ऋण और अनुदान से 28 हजार से अधिक लोगों को अपने पैरों पर खड़ा होने का अवसर मिल चुका है।
इसी दिशा में और तेजी से प्रगति के लिए हमने पिछले महीने की 25 तारीख से एक अभिनव कार्यक्र्म शुरू किया है।
अनुसूचित जातियों और अनुसूचित जनजातियों के हितों से सीधे जुड़े इस कार्यक्रम को दीनदयाल अन्त्योदय कार्यक्रम का नाम दिया गया है।
इस कार्यक्रम को सभी स्तरों पर जनता की भागीदारी से लागू किया जा रहा है।
अनुसूचित जातियों को समाज में सम्मानजनक स्थान दिलाने के लिए भी हमारी सरकार ने व्यापक प्रयास किए हैं।
शिक्षा जैसी प्राथमिक आवश्यकता को पूरा करने के लिए स्कूलों के अलावा छात्रावास और आश्रम भी बड़ी संख्या में खोले गए हैं।
अनुसूचित जातियों एवं अनुसूचित जनजातियों पर अत्याचार से कई समस्याएँ जुड़ी हुई हैं।
इस आन्दोलन को ग्रामीण क्षेत्रों में अधिक व्यापकता और तेजी से लागू करने की आवश्यकता है।
आज के इस सम्मेलन में इस परिप्रेक्ष्य में विचार-विमर्श करके निर्णय लिए जाएँगे, ऐसी मुझे आशा है।
नागरिक अधिकार संरक्षण अधिनियम के क्रियान्वयन के लिए राज्य में चार विशेष चलित न्यायालय भी कार्यरत हैं।
उन्होंने कहा कि इन वर्गों में शिक्षा के विस्तार पर भी राज्य पूरा-पूरा ध्यान दे रहा है।
मुख्यमन्त्रियों के इस सम्मेलन का उद्घाटन प्रधानमन्त्री श्री पी.वी. नरसिंहराव ने किया था।
उनका भाषण प्रमुख था।
इसलिए श्री पटवा का भाषण समाचार-पत्र में प्रकाशन के समय काफी छोटे आकार में ही सम्पादित होकर रह गया।
श्री पटवा ने स्पष्ट किया कि अनुसूचित जाति एवं जनजातियों पर अत्याचार से कई समस्याएँ जुड़ी हुई हैं।
सेमिनार, संगोष्ठी, परिसंवाद, वाद-विवाद, बहस आदि के समाचारों में विषय तथा वक्ता दोनों ही महत्त्वपूर्ण होते हैं।
फिर संगोष्ठी प्रायः सम-सामयिक विषयों पर ही रखी जाती है।
इसलिए इसके निष्कर्ष महत्त्वपूर्ण होते हैं।
शिक्षा सचिव आई.सी.श्रीवास्तव ने कहा कि शिक्षा क्षेत्र के वरिष्ठ लोगों को अपने अनुभव के आधार पर निस्वार्थ भाव से ऐसी योजनाएँ तैयार करने के लिए आगे आना चाहिए जो व्यावहारिक हों।
पूर्व शिक्षा सचिव डॉ. ताराप्रकाश जोशी ने हर गाँव के लिए अलग पाठ्यक्रम तैयार करने का विचार रखा।
उन्होंने ग्रामीण विकासोन्मुख शिक्षा के लिए स्वैच्छिक संगठनों का महासंघ बनाने की बात भी कही।
वरिष्ठ पत्रकार व शिक्षक नेता बिशनसिंह शेखावत ने कहा कि शिक्षक के सिर्फ एक सरकारी नौकर होने की भावना ग्रामीण विकास में बाधा बन गई है।
यही वजह है कि ग्रामीण स्कूलों में शिक्षकों की कमी बनी रहती है।
गोष्ठी का आयोजन आकाशवाणी और राष्ट्रीय मानव संग्रहालय, भोपाल ने संयुक्त रूप से ‘शब्द निवेश’ के तहत किया था।
कार्यक्रम का आज दूसरा दिन था।
श्री कमलेश्वर ने कहा कि साहित्य मौजूदा परिवेश और समय के साथ संगति बिठाता है और जीने का हौसला देता है।
विचारों के साथ सही- सलामत है तो यह सांस्कृतिक विरासत के बल पर ही सम्भव है।
लेकिन उन्होंने निराशा भरे स्वर में कहा कि ऐसे माहौल में साहित्य कुछ खास कर पाएगा, ऐसा नहीं प्रतीत होता।
डॉ. प्रभाकर श्रोत्रिय ने अपनी बात साहित्य जगत में व्याप्त खेमेबाजी और राजनीति पर कटु प्रहार करते हुए की।
उन्होंने कहा कि अन्य क्षेत्रों की भाँति ही साहित्य में भी एक अन्तरजगत (अंडरवर्ल्ड) पैदा हो गया है, जिसने बड़े-बड़े अपराध किए हैं।
डॉ. श्रोत्रिय ने कहा कि इस सबसे साहित्य दरिद्र और छोटा हुआ है।
उन्होंने कहा कि यदि शब्दों को आवरण में देखने का यह सिलसिला जारी रहा तो हम कभी सच्चाई को नहीं देख पाएँगे।
श्री पाल ने लेखकों से कहा कि वे अपने साहित्य में वो लहजा पैदा करें, जिससे उसकी जिन्दगी बनी रहे।
उन्होंने भोगे हुए यथार्थ को गूँथने पर जोर दिया।
उर्दू साहित्य जगत के मशहूर आलोचक और कथाकार श्री मोहम्मद शमीम ने कहा कि साहित्य को सच से साक्षात्कार करना चाहिए।
उन्होंने कहा कि हकीकत से जुड़ा साहित्य ही मौजूदा परिवेश में कोई सार्थक भूमिका निभा सकता है।
उन्होंने कहा कि आज साहित्यकारों में सच कहने का हौसला नहीं रहा और जब तक उनमें यह हौसला पैदा नहीं होता, वे कोई सार्थक भूमिका भी निभा नहीं सकते।
शरद जोशी के निधन का समाचार सभी हिन्दी समाचार-पत्रों ने प्रमुखता से प्रकाशित किया।
कई समाचार-पत्रों ने निधन के समाचार के साथ ही उनके लेखन, उपलब्धियों आदि पर भी टिप्पणी कीं।
प्रायः सभी समाचार-पत्रों ने उनकी प्राप्त जीवनी में वे अंश जोड़े जो सम्पादकीय विभाग में ही तैयार किए गए थे।
यह हत्या के ब्यौरे तथा कार्यवाही आदि के अतिरिक्त होता है।
ऐसी घटनाओं का अनुवर्तन भी सतत किया जाना चाहिए।
लगभग 100 वर्ष पूर्व समाचारों के शीर्षक छोटे आकार में होते थे।
इनसे कई बार समाचार के कथ्य का विज्ञापन नहीं होता था।
न ही वैसे मुख्य आकर्षण के साथ प्रस्तुत किए जाते थे कि जिन्हें देखकर ही समाचार की तरफ ध्यान आकर्षित हो।
अब ध्यानाकर्षण भी शीर्षक का एक गुण माना जाता है।
शीर्षक समाचार का मुकुट है।
वह कसौटी मानी जाने लगी है उप-सम्पादक के पत्रकारिता कौशल की।
शीर्षक अब सिर्फ कथ्य-बोध तक ही सीमित नहीं रह गए हैं।
उनका कला-विज्ञान पाठक के मनोविज्ञान तक जा पहुँचा है।
समाचार सम्पादन के समय उप-सम्पादक से समाचार सम्पादक तक को शीर्षक बनाते-काटते रोजाना देखा जा सकता है।
अच्छे शीर्षक की तलाश हर समाचार के लिए रहती है।
पर मुख्य समाचारों के शीर्षक तो अब बिकने लगे है।
समाचार-पत्रों का सुन्दर होना, अपेक्षाकृत ताजा सोच है।
जिस सजावट के साथ इन दिनों प्रस्तुत की जाती है।
बड़े समाचारों के पताका शीर्षक भी विशेष आकर्षण के साथ रहें, ऐसे प्रयास किए जाते हैं।
अब आप जानना चाहेंगे कि टीवी न्यूज में ‘प्रोमो’ या फिर ‘कमिंग अप’ है क्या?
जब किसी खास कार्यक्रम के प्रचार के लिए कोई छोटी-सी स्टोरी बनाकर दिखाते हैं और बताते हैं कि ये कार्यक्रम इस खास समय में दिखाया जाएगा तो वो ‘प्रोमो’ है।
