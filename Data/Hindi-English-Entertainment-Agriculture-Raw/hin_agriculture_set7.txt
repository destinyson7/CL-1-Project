खाद्य सुरक्षा को बढ़ावा मिलता है ।
ग्रामीण विकास करके किसानों को ऋण से मुक्‍त करता है ।
ऊर्जा समस्या का समाधान करता है ।
प्रकृति और पर्यावरण साफ रहता है ।
पानी और भूमि को विष से मुक्‍त करके जानवर और पक्षियों को हानि से बचाता है ।
जरूरत से ज्यादा रासायनिक उर्वरक डालने से जमीन की उर्वरता और उत्पादकता में कमी आती है ।
खाद , बीज आदि का उत्पादक समूह अपने स्वार्थ के लिए सरकार के साथ मिले हुए हैं और जैविक कृषि की उन्नति का मार्ग रोक रहे हैं ।
वित्तमंत्री श्री पी.चिदम्बरम ने सरकारी बैंकों से जैविक कृषकों को अधिक से अधिक ऋण देने के संबंध में लोकसभा में आश्‍वासन दिया है ।
उन्होंने स्पष्‍टीकरण दिया कि बैंक जैविक और कृत्रिम खाद का अंतर नहीं रखते हैं ।
जैविक खाद्यों को सभी प्रकार की रियासत मिलती है ।
जैविक खाद और बायोखाद खाद नियंत्रण नीति और मानसूचक गुणवत्ता नियंत्रण के अंतर्गत आते हैं ।
जैविक खाद को प्रोत्साहन देने के लिए एक समिति ने 2500 करोड़ रुपये का 11 वीं पंचवर्षीय योजना के अंतर्गत प्रावधान किया है ।
विभिन्न सेवा प्रदाताओं के माध्यम से कल्याणकारी कार्य आरंभ हुए हैं ।
कृषि स्नातक के लिए कृषि क्लीनिक और कृषि कारोबार केन्द्र स्थापित करने की व्यवस्था है ।
हर कृषि स्नातक को 10 लाख के ऋण में 25 % अनुदान , दो साल का ब्याज का अनुदान , 50 % मार्जिन राशि का प्रावधान है ।
कृषि स्नातक जैविक कृषि केन्द्र स्थापित कर सकता है ।
केवीके . कृषकों को परम्परागत कृषि जो कि नक्षत्र कृषि ( जोड़ियक प्रणाली ) है ( ग्रह,नक्षत्र गति के आधार पर ) उसका शिक्षण देता है ।
किसान को जैविक कृषि का लेबल देने के लिए अक्रेडेशन लेना पड़ता है ।
लेबल में वस्तु का नाम वजन , मूल्य , गुण आदि रहते हैं ।
पंजाब में आर्गेनिक काउंसलिंग से किसानों को सर्टीफिकेट मिलता है , किसान काउंसलिंग को अपनी जैविक वस्तु बेचकर 15 % ज्यादा आय अर्जित करता है ।
तमिलनाडु कृषि विश्‍वविद्यालय के अनुसंधान के अनुसार जैविक कृषि में पैदावार में गुणवत्ता और मात्रा में बढ़ोतरी पाई जाती है ।
जहाँ वर्षा के ऊपर कृषि निर्भर होती है वहाँ लगातार पैदावार में इजाफा होता है ।
जैविक कृषि नागरिक समाज उद्योग का भाग है , सार्वजनिक क्षेत्र में नहीं है ।
जैविक कृषि मानव अधिकार का आधार है ।
महुआ आर्गेनिक्स किसानों की सहायता कर रहे हैं ।
जैविक धान , गेहूँ , आलू , मसाला आदि किसान से खरीद कर बेच रहे हैं ।
अम्बुजा सीमेंट फाउंडेशन ( ए.सी.एफ) अपनी सीएसआर . नीति का पालन करते हुए जैविक कृषि में अपना योगदान दे रही है ।
9 कृषकों को अपनी 9 एकड़ जमीन में जैविक कृषि करने के लिए 7000-8000 रुपये व्यय का एक चौथाई ए.सी.एफ वहन किया ।
बाकी किसानों ने वहन किया ।
ज्यादा जैविक खाद्य उत्पादन हुआ और बाजार में प्रीमियम में विक्रय हुआ ।
ए.सी.एफ.की सफलता की कहानी में 50 किसान , 50 एकड़ जमीन जैविक कृषि करने के लिए आगे आ गये ।
जैविक कृषि देश के बीज को प्रोत्साहन देता है ।
जैविक कृषि बीज विपणन कम्पनी के ऊपर निर्भर नहीं करता है ।
डेकान डेवलपमेंट सोसायटी ( डी.डी.एस.), हैदराबाद ने अपने उत्पादन के ऊपर जैविक वस्तुओं कि मोहर लगाने के लिए पीजीएस . आर्गेनिक काउन्सिल ऑफ इंडिया से अनुमति प्राप्‍त की ।
उनके तत्त्वावधान में तमिलनाडु , कर्नाटक , महाराष्‍ट्र , गुजरात , आंध्र प्रदेश , उत्तर प्रदेश में 100 कृषक समूह बनाये गये हैं ।
महिला जैविक कृषि में महत्त्वपूर्ण काम कर रही है ।
प्रिन्स ऑफ वेल्स भारत से जैविक खाद्य कॉफी , चाय , मसाला , दाल , दुग्ध , अण्डे और हर्बल आयात करके मिडल ईस्ट , जापान , अमेरिका , इंगलैण्ड को निर्यात करते हैं ।
गारबेज टू गोल्ड - जी.2 जी . : - मुम्बई में स्लम ड्वेलर्स गीले कचरे को एक पिट में रखते हैं - कचरा जमा होने के उपरांत वर्मी कम्पोस्ट तैयार होता है ।
आन्ध्र प्रदेश में एसएचजी . आर्गेनिक मिर्ची पाउडर को निर्यात संस्था के माध्यम से अन्तरराष्‍ट्रीय बाजार में प्रीमियम में बेच रहे हैं ।
कृषकों की जागरूकता के लिए सम्मेलन , सेमिनार , कार्यशाला आदि का आयोजन किया जाता है ।
इसमें किसान की समस्याओं और समाधान के ऊपर विशेष चर्चा की जाती है ।
जैविक कृषि ज्ञान और तकनीकी आधारित कृषि है ।
उसमें सूचना और संस्थाओं की महत्त्वपूर्ण भूमिका है ।
वर्ल्ड बैंक ने खाद्य सुरक्षा के लिए सभी देशों के लिए नीति बनायी है ।
अभी भारत खाद्य असुरक्षा की ओर बढ़ रहा है ।
सिर्फ जैविक किसान जैविक कृषि करके खाद्य उत्पादन बढ़ा सकता है ।
जैविक किसान विवेकपूर्ण व्यक्‍ति होता है ।
अपनी सोच की शक्‍ति को दूसरे के लिए स्वस्थ खाद्य साफ-सुथरा परिवेश और खुशी देने का अवसर प्रदान करता है ।
तीव्र प्रतियोगिता को देखते हुए वर्तमान नीति है कि साधारण लोगों के लिए जैविक खाद्य साधारण दाम में उपलब्ध कराया जाए ।
उद्योग को इस दिशा में काम करके जैविक किसानों को लाभ पहुँचाना है और आगे बढ़ने का अवसर देता है ।
किसी देश को सार्वभौमिक नहीं कह सकते हैं जब तक वह अपनी जनता के लिए खाद्य का आयात करता है ।
इसलिए जैविक किसान ही देश का खाद्य सुरक्षा का सिपाही होता है ।
शास्त्रीजी का आह्‍वान जय जवान , जय किसान , जैविक किसान के लिए लागू होता है ।
20वी . शताब्दी के 60 वर्ष बीतने पर बढ़ती आबादी तथा कुछ हद तक पूँजीवाद ने जल्दी उत्पाद देने वाली प्रणाली को विकसित करने पर दबाव डाला ।
1960 के दशक में खाद्यान्न के लिए अपनायी गई हरित क्रांति में हाइब्रिड बीज , रासायनिक खाद , कीटनाशकों तथा सिंचाई के साधनों के उपयोग से उत्पादन तेजी से बढ़ा ।
हरित क्रांति के बाद अन्य उत्पादकता लगभग दुगुनी हो गई और बढ़ती हुई जनसंख्या की आवश्यकताओं को पूरी करने में सक्षम हो गयी ।
परंतु रासायनिक उर्वरकों के उपयोग से मृदा ( Soil) की उर्वरता में कमी आनी शुरू हो गई ।
हाइब्रिड किस्में बहुत से कीटों के लिए संवेदनशील थीं ।
ये कीट पहले परंपरागत तरीकों के कारण नियंत्रण में थे ।
इन कीटों के प्रभाव को कम करने के लिए पेस्टीसाइट का अधिक मात्रा में उपयोग होने लगा ।
जिसके कारण हमारा वातावरण प्रदूषित होने लगा तथा कीटों में पेस्टीसाइड से प्रतिरोधक क्षमता भी बढ़ गई ।
पानी की गुणवता भी अत्यधिक प्रभावित हुई क्योंकि रासायनिक तत्त्व पानी के साथ घुलकर जल स्रोतों में मिलने लगे ।
आधुनिक कृषि बाहरी इनपुट जैसे रासायनिक उर्वरक , पेस्टीसाइड , हर्बिसाइड तथा मशीनरी पर अधिक निर्भर होने लगा ।
आधुनिक कृषि से होने वाले दुष्‍प्रभावों में मृदा अपरदन ( Soil Erosion ) पानी की उपलब्धता में कमी , मृदा लवनियता , रासायनिक उर्वरकों तथा पेस्टीसाइड से प्रदूषण प्रमुख हैं ।
पेस्टीसाइड तथा दूषित पानी के उपयोग से भोजन की गुणवत्ता में भी कमी आई है ।
इन सभी समस्याओं का निवारण आर्गेनिक कृषि में ही है ।
फसल उत्पादों का वो स्वाद नहीं रहा जो पहले परम्परागत खेती के उत्पादों का था ।
मनुष्य परम्परागत कृषि के ज्ञान को पीढ़ियों से अनुसरण करके , पिछली भूलों को सुधारते हुए अनुभवों के आधार पर कृषि को स्थायी बनाता रहा ।
रासायनिक कृषि के नकारात्मक एवं हानिकारक पहलुओं को सर्वप्रथम यूरोपीय देश जैसे-जर्मनी,फ्रांस इत्यादी के कृषकों ने पहचाना ।
सन 1923 ई. में डा. रुडोल्फ स्टीनर , आस्ट्रियन ( Austrian) वैज्ञानिक ने सर्वप्रथम बताया कि रासायनिक कृषि संपूर्ण कृषि के साथ-साथ मनुष्य की वैचारिक शक्‍ति को नष्‍ट करती है ।
कीटनाशक प्रबंधन में सूक्ष्म जीवों से तैयार औषधियों का प्रयोग होता है ।
शत्रु कीटों का कुशल प्रबंधन किया जाता है ।
उच्च प्रजाति की बीमारी रहित फसल एवं पशु प्रजाति का प्रयोग किया जाता है ।
हरी खाद , नाइट्रोजनजनित पौधों का प्रयोग किया जाता है ।
भारत में गरीब लघु तथा मध्यम कृषक रैनफेड कृषि करते हैं जिसमें अधिक रासायनिक इनपुट की आवश्यकता नहीं होती ।
यही किसान आर्गेनिक उत्पादन के लिए योग्य हैं ।
आजकल कुछ सुपर मार्केट में आर्गेनिक उत्पादकों की दिन-प्रतिदिन माँग बढ़ती जा रही है ।
इस तेज गति से बढ़ती माँग को पूरा करने के लिए कृषकों के पास एक सुनहरा अवसर है ।
भारत के अधिकतम किसान मध्यम वर्ग के हैं ।
मॉडर्न कृषि के लिए उच्च दर पर शुरुआती निवेश उसकी पहुँच से बाहर है ।
आर्गेनिक कृषि जहाँ पर सभी इनपुट प्रकृति ने दिए हैं किसान कम लागत से अधिक मुनाफा पा सकता है ।
11वीं पंचवर्षीय योजना ( 2007-12) का मुख्य उद्देश्य है हमारे कृषकों के जीवन-स्तर को ऊपर उठाना एवं अर्थव्यवस्था को मजबूती प्रदान करना है ।
आर्गेनिक कृषि ऐसा संयंत्र है जिसके माध्यम से यह उद्देश्य पूरा हो सकता है ।
आज जब किसान और खेती दोनों संकट में हैं तो आर्गेनिक खेती ही एकमात्र विकल्प बन रही है ।
कुछ लोगों के मन में यह शंका है कि आर्गेनिक खेती से उन्हें इतना उत्पादन नहीं मिलेगा जितना कि रासायनिक उर्वरकों का प्रयोग करके ।
इस बारे में यह कहा जा सकता है कि पहले 3-4 वर्षों तक औसत उपज ही मिलेगी परंतु उसके बाद उत्पादकता और उत्पादन दोनों बढ़ेंगे ।
अतएव आर्गेनिक खेती को बिना समय गँवाए लोकप्रिय बनाना होगा ।
इसमें लागत पर कम खर्च आता है साथ ही मिट्‍टी की गुणवत्ता बरकरार रहती है ।
मिट्‍टी में जीवाणुओं की मात्रा बढ़ने से कीड़े-मकोड़ों का नाश नहीं होता और उत्पादन क्षमता बढ़ जाती है ।
आज हम दूसरी हरित क्रांति की बात कर रहे हैं , जो मिट्‍टी पर ही आधारित होगी ।
मिट्‍टी किसानों की जीवनदायिनी है ।
आज उद्योगों की तरह कृषि में भी ’ ज्ञान प्रबंधन ’ की नितांत आवश्यकता है ।
साथ ही हमारे देश को ’ हरित क्राति ’ से ’ मिट्‍टी क्रांति ’ की ओर कदम बढ़ाने की जरूरत है , तभी मानव जाति का भविष्य सुरक्षित होगा ।
आज जहाँ जैविक खाद्य पदार्थों की बढ़ती उपभोक्‍ता माँग को पूरा करना आवश्यक है , वहीं कृषि विकास की एक बड़ी चिंता सम्पोषणीय उत्पादन बनाए रखना है ।
जैविक कृषि परम्परागत रासायनिक कृषि पद्धति से बिल्कुल भिन्न होती है ।
वस्तुत : जैविक कृषि को सम्पोषी कृषि का एक उपखंड कह सकते हैं ।
यह केवल इस बात में उससे भिन्न होती है कि इसके लिए विधिक मानकों के अनुरूप एक मान्यता प्राप्‍त प्रमाणन संस्था का प्रमाणन आवश्यक होता है ।
वर्तमान में 95 % से अधिक जैविक कृषि उत्पादों का उपभोग विकसित देशों द्वारा किया जाता है ।
जैविक कृषि के प्रमुख उत्पादक तथा आयातक यूरोपीय यूनियन , यूएसए तथा जापान हैं ।
भारत जैसे देश में जहाँ आज भी कृषक परम्परागत कृषि तरीकों को अपनाते हैं और जहाँ बड़ी संख्या में लघु कृषि भूमि धारिता वाले किसान हैं , जैविक कृषि सर्वाधिक उपयुक्‍त है ।
भारत के विभिन्न भौगोलिक क्षेत्रों में प्राकृतिक रूप से उपलब्ध कई प्रकार के जैविक न्यूट्रिएंट्स उपलब्ध हैं जो देश में जैविक कृषि के लिए वरदान साबित हो सकते हैं ।
देश में 100 मिलीमीटर से लेकर 10,000 मिलीमीटर तक की वर्षा वाले क्षेत्रों सहित पहाड़ी , रेगिस्तानी भूमि भी है ।
वास्तव में देश के पहाड़ी तथा वर्षा सिंचित पूर्वोत्तर क्षेत्र में रासायनिक खादों का प्रयोग लगभग नगण्य है ।
यह सभी क्षेत्र प्राकृतिक रूप से स्वत : जैविक कृषि के अंतर्गत आते हैं ।
एक आकलन के अनुसार भारत में लगभग 76000 हेक्टेयर कृषि भूमि जैविक कृषि के अंतर्गत आती है तथा 2.4 मिलियन हेक्टेयर जंगल हैं जो जंगली जड़ी-बूटियों के स्रोत हैं ।
किंतु वास्तविक रूप में जैविक कृषि के अंतर्गत आने वाली कृषि भूमि इससे कहीं अधिक है ।
भारत के राज्यों में उत्तरांचल तथा सिक्किम ने स्वयं को जैविक कृषि राज्यों के रूप में घोषित कर दिया है ।
एक अनुमान के अनुसार वर्ष 2006-07 में भारत ने 301.24 करोड़ रुपये मूल्य के जैविक उत्पादों का निर्यात किया ।
भारत से जैविक उत्पादों का निर्यात उत्तर प्रदेश तथा मध्य प्रदेश से निर्यात की जाने वाली जड़ी-बूटियों को छोड़कर , लगभग 85 % अनुमानित है ।
आर्गेनिक चाय के निर्यात के क्षेत्र में भारत का विशिष्‍ट स्थान है तथा साथ ही अन्य उत्पादों के लिए भी काफी संभावना है ।
इसके साथ ही मसाले तथा फल आदि कुछ अन्य ऐसे उत्पाद हैं जिनके निर्यात की अच्छी संभावना है ।
जैविक खाद्य प्रमाणन करने वाली भारतीय कम्पनियों को अब यूरोपीय कमीशन ( ईसी) के समतुल्य का दर्जा प्राप्‍त होगा ।
इससे भारतीय जैविक पदार्थों को पुन : यूरोपीय एजेंसियों द्वारा प्रमाणित कराने की आवश्यकता नहीं होगी तथा जैविक कृषि पदार्थों की निर्यात लागत में कमी आएगी ।
एक अनुमान के अनुसार केवल प्रमाणन में ही प्रति हेक्टेयर 500-1000 यूरो की बचत होगी ।
भारत सरकार ने जैविक कृषि पदार्थों के प्रमाणन तथा सत्यापन ( घरेलू अथवा अंतरराष्‍ट्रीय ) हेतु 6 संस्थाएँ गठित की हैं ।
जैविक उत्पादन के लिए राष्‍ट्रीय कार्यक्रम के अंतर्गत राष्‍ट्रीय जैविक मानक निर्धारित किए गए हैं ।
वर्तमान में भारत में 11 मान्यता प्राप्‍त प्रमाणन एजेंसियाँ कार्यरत हैं ।
केरल स्थित इंडो सर्ट भी मान्यता प्राप्‍त घरेलू एजेंसियों में से एक है ।
यूरोप विश्‍व में जैविक खाद्य पदार्थों का दूसरा सबसे बड़ा बाजार है तथा विश्‍व के कुल उत्पादन की आधी खपत यहीं होती है ।
यूरोपीय जैविक कृषि बाजार लगभग 9 बिलियन यूएस डॉलर अनुमानित है इसकी वार्षिक वृद्धि-दर बाजार स्थितियों पर निर्भर करते हुए लगभग 20 % है ।
जापान एशिया का सबसे बड़ा जैविक खाद्य बाजार है ।
2003 में जैविक खाद्य तथा पेय पदार्थों की रिटेल बिक्री 2.5-3.0 बिलियन यूएस डॉलर रही ।
इसमें से आयात लगभग 360 बिलियन यूएस डॉलर थे ।
जैविक खाद्य पदार्थों के अन्य बाजारों में सउदी अरब , यूएई तथा दक्षिण अफ्रीका हैं ।
वर्तमान में 150 मिलियन यूएस डॉलर के वैश्‍विक जैविक कॉफी बाजार में भारत का हिस्सा 1 % तथा वैश्‍विक जैविक मसालों के 3.2 मिलियन बाजार में इसका हिस्सा 3 % है ।
भारत के वृद्धिशील उत्पादन के संदर्भ में इसके बढ़ते जाने का अनुमान है ।
यूएस तथा यूरोपीय यूनियन को भारत से जैविक फलों तथा सब्जियों का निर्यात लगभग ( 40%) है ।
यदि फसल उपरांत बुनियादी सुविधाएँ तथा प्रशीतन श्रृंखला को प्रभावी ढंग से मजबूत किया जाए तो भारत के लिए इस क्षेत्र में अपार संभावनाएँ हो सकती हैं ।
डेरी एक अन्य क्षेत्र है जहाँ भारत के लिए पर्याप्‍त संभावनाएँ विद्यमान हैं क्योंकि भारत में अधिकांश पशुओं को खिलाया जाने वाला चारा रसायनों से मुक्‍त होता है ।
भारत ने विश्‍व के प्रमुख जैविक खाद्य बाजारों को कतिपय कृषि जिंसों के निर्यात में सफलता पाई है ।
भारत की आबादी एक बिलियन से अधिक है और इसमें मध्यवर्गीय जनता 400 मिलियन है ।
इतनी बड़ी आबादी के लिए खाद्य पदार्थों के खुदरा बाज़ार में पड़ोसी किराना दुकानों का ही बोलबाला है ।
प्रति 1000 व्यक्‍तियों के लिए 11 छोटी दुकानें उपलब्ध हैं ।
इस प्रणाली में क्षेत्र संसाधक से वितरक , वितरक से खुदरा व्यापारी तथा उससे ग्राहक तक खाद्य सामग्री पहुँचते-पहुँचते उसका दाम बढ़ जाता है और मात्रा तथा गुणवत्ता भी घट जाती है ।
भारत में आपूर्ति श्रृंखला बहुत कमज़ोर है ।
भारत में खुदरा बाजार के उत्पादों में 50 % से ज्यादा खाद्य पदार्थ शामिल हैं ।
इसमें से बिना ब्रांड के उत्पादों का प्रतिशत अधिक है ।
इसलिए भारत में इस प्रकार के ब्रांडयुक्‍त विपणन के अत्यधिक अवसर उपलब्ध हैं ।
अभी-अभी भारत के बड़े कार्पोरेट इस क्षेत्र में आगे आए हैं तथा देशभर में अपनी खुदरा श्रृंखलाओं को खोलकर खुदरा व्यापार को बढ़ाने के प्रयास में जुटे हुए हैं ।
भारत के खुदरा व्यापार के 97 % हिस्से पर फेरीवालों तथा ठेलेवालों और किराना दुकानों का कब्जा है ।
फेरीवाले ( Hawkers) तथा ठेलेवाले ( Pushcart Vendors ) चलते-फिरते सुपर मार्केट कहलाते हैं और ये स्वसंगठित क्षेत्र के हैं ।
ये हर गली में दिखाई देते हैं ।
कम लागत के इन खुदरा विपणनकर्ताओं का न कोई अपना गाँव है न शहर ।
सिर्फ गली-गली जाकर उत्पादों का विपणन करते हैं ।
किराना दुकानों में छोटी , मध्यम आकार की दुकानें , खाद्य पदार्थों की खुदरा दुकानें और खानदानी दुकानें शामिल हैं ।
जनता की रोजमर्रा की जरूरतों को पूरा करने के लिए पड़ोस में ही ये दुकानें उपलब्ध हैं ।
ऐसी दुकानों को यूएस में मम एण्ड पाप स्टोर्स कहते हैं ।
किराना दुकानदार : - यह एक ऐसी सशक्‍त प्रणाली है जो एशियाई खंड में और कहीं भी देखने को नहीं मिलती है ।
फेरीवाले असंगठित क्षेत्र के मुख्य घटक हैं ।
इनकी अपनी प्रणाली होती है जो भारत के लिए बहुत ही उपयुक्‍त है ।
भारत की गरीब जनता के लिए खुदरा प्रणाली का यह अंग सही है ।
इनके लिए किसी भी प्रकार का स्थायी ठिकाना नहीं होता ।
अत : इनके द्वारा कारोबार में लगायी गई वित्तीय मात्रा का जायजा लेना मुश्‍किल है ।
फुटपाथ पर , गली के कोने में जहाँ एक व्यक्‍ति के बैठने की जगह मिल जाए वहीं छोटी लागत व थोड़ा ऋण लेकर व्यापार करेंगे और थोड़ा बहुत घर भी जाएँगे ।
यह प्रणाली लंबे समय तक चलने वाली है और पूरे भारत में यह प्रणाली फैली हुई है ।
गरीबों की रोजगारी का एक मुख्य साधन यही है ।
भारत के ग्रामीण इलाकों में साप्‍ताहिक हाट लगते हैं ।
आसपास के स्थानीय व्यापारी/किसान सभी प्रकार की वस्तुओं का लेनदेन इन्हीं हाटों में करते हैं ।
पंसारी सामान का खुदरा व्यापार सबसे पहले दक्षिण भारत में आरम्भ हुआ ।
पहली खानदानी खुदरा श्रृंखला नीलगिरीज़ थी ।
उसके बाद बिग बाज़ार , रिलायन्स फ्रेश जैसे कार्पोरेटों ने हैदराबाद , चेन्नई , बेंगलूर शहरों में अपनी-अपनी श्रृंखलाओं की स्थापना की ।
बड़े , मध्यम तथा छोटे शहरों के साथ-साथ 1 लाख से 5 लाख तक की आबादी वाले शहरों में भी संगठित खुदरा श्रृंखलाएँ कार्पोरेटों के पास हैं ।
प्रौद्योगिकी ज्ञान का प्रयोग करते हुए लागतों में कमी ला सकते हैं ।
आपूर्ति श्रृंखला में इन्वेण्टरी मैनेजमेंट तथा आई.टी.उपकरणों के प्रयोग से उपभोग पैटर्न ( Consumption Pattern ) या ग्राहक की आदतों का जायजा कर सकते हैं ।
क्रास डाकिंग तथा इलेक्ट्रॉनिक डाटा इण्टरचेंस जैसे दो नवोन्मेष प्रौद्योगिकी प्रणालियों के ज़रिए मुख्य कार्यालय का सीधा सम्पर्क बिक्री टर्मिनल के साथ होता है ।
यहाँ विक्रेताओं का विश्‍लेषण किया जाता है ।
इसके अलावा डाटा वेयरहाउसिंग के ज़रिए ग्राहकों का विस्तृत विश्‍लेषण किया जा सकता है ।
कार्पोरेट फार्म मैनेजमेंट में क्षेत्र स्तर पर एनजीओ की सेवाओं का प्रयोग हो रहा है ताकि आवश्यक सही उत्पाद समय पर प्राप्‍त हो सकें ।
परम्परागत प्रणाली में आपूर्तिकर्ता - खुदरा व्यापारी के बीच कई बिचौलिये होते हैं ।
लेकिन आधुनिक खुदरा प्रणाली में सीधा संबंध उत्पादक के साथ होता है ।
खाद्य पदार्थों की आपूर्ति में यातायात की बहुत बड़ी भूमिका होती है ।
कार्पोरेट लाजिस्टिक्स बाहरी स्रोतों से लेते हैं ।
राष्‍ट्रभर में व्याप्‍त शीतल श्रृंखला जिसमें शीतल भंडार की सुविधा है , शीतल श्रृंखला ( cold Chain) , रेफ्रिजेरेटेड वैन तथा अन्य विशेष सेवाएँ लाजिस्टिक कम्पनियों द्वारा दी जाती हैं ।
आधुनिक खुदरा व्यापार के लिए यह बहुत बड़ी सुविधा है ।
इससे बेहतरीन वितरण प्रणाली विकसित हुई है ।
भारतीय ग्राहक उत्पादों की कीमत तथा गुणवत्ता के बारे में पर्याप्‍त जानकारी रखते हैं और बेहतरीन चीजें ही खरीदना चाहते हैं ।
संगठित क्षेत्र की चेन में ग्राहक की पसंदीदा चीजें मिल जाती हैं ।
खाद्य उत्पादों की तैयारी , संसाधन ( Processing) तथा भंडारण के विविध चरणों पर श्रेणीकरण तथा मानकीकरण के उपाय लिये जाते हैं ।
खुदरा व्यापार के प्रतिष्‍ठानों की रोजगारी ग्रामीण इलाकों में 39.28 % है तथा शहरों में 45 % है ।
बड़े कार्पोरेट के इस खुदरा व्यापार में आने पर इन छोटे दुकानदारों को नुकसान होगा ।
उनके वित्तीय स्रोत लुप्‍त हो जाएँगे ।
वे बड़े कार्पोरेटों के साथ मुकाबला नहीं कर पाएँगे ।
कार्पोरेटों के लाभों में वृद्धि होगी तथा किसानों की आय में कमी आएगी ।
भारत में खाद्य पदार्थों के खुदरा बाज़ार का मूल्य 1500 करोड़ रुपये है ।
इसमें से संगठित खुदरा दुकानदारों का हिस्सा मात्र 2.5 % है ।
इस हिस्से को बढ़ाने के लिए वस्तुओं की कीमतों को कम करना पड़ेगा ।
यह प्रणाली सुस्थापित हो जाने के बाद इन स्टोर लेबल ब्राण्ड खाद्य उद्योग के लिए खतरा बनेंगे ।
किराना दुकान/परचूनिए ( Retailer) की दुकान के साथ-साथ सुपर मार्केट भी एक मशहूर प्रणाली है ।
छोटे व मार्जिनल किसानों का उत्पादन प्रक्रिया का हिस्सा बनकर लम्बे समय तक रह पाना मुश्‍किल है ।
ठेका खेती तथा थोक खरीदी के कारण किसान की स्वायत्तता खत्म हो जाती है ।
बिग कार्पोरेटों द्वारा दिए गए क्षेत्रीय विशेषज्ञता के सुझाव पर वर्ष में एक ही फसल जैसे अव्यावहारिक फसलोत्पाद करने पर किसानों को नुकसान भी हो सकता है ।
क्रय करने की शक्‍ति में एकाधिकार तथा किसानों और उनके उत्पादों पर एकाधिकार नियंत्रण से कृषकों को नुकसान ही होगा ।
इस समय करीब 40 मिलियन बेरोज़गार इसी क्षेत्र पर निर्भर हैं ।
उनकी रोज़ी-रोटी छिन जाएगी ।
एक सर्वे के अनुसार हाल ही में असंगठित खुदरा क्षेत्र में 4.2 % की वार्षिक कारोबार में कमी पाई गई है लेकिन उनके मुताबिक इसका कारण संगठित क्षेत्र नहीं बल्कि असंगठित क्षेत्र की प्रतिस्पर्धात्मकता ही है ।
इस सर्वे में बताया गया है कि संगठित खुदरा क्षेत्र के प्रवेश के कारण किसानों की लाभप्रदता में 60 % वृद्धि होगी ।
संगठित खुदरा क्षेत्र के कारण सीधे क्रेता को उपज बेचकर किसानों को फायदा मिलेगा ।
नई प्रौद्योगिकी , बीज आदि का उपयोग कर पाएँगे तथा अपनी उत्पादकता में वृद्धि कर पाएँगे ।
इस रिपोर्ट के मुताबिक थोक खरीदी के लिए ठेका खेती का सहारा लिया जा सकता है जो फिलहाल नेसले जैसे बड़े कार्पोरेट अपना रहे हैं ।
एक रिपोर्ट के अनुसार खुदरा बाजार में बड़े कार्पोरेटों के प्रवेश के कारण किसानों , ग्राहकों , छोटे अनौपचारिक खुदरा व्यापारियों को लाभ मिलेगा ।
अर्थ व्यवस्था में विशेषतया कृषि क्षेत्र में इससे और तेजी आ सकती है ।
संगठित खुदरा चैन की प्रक्षेपित खूबियों के बावजूद देशभर के छोटे व्यापारियों ने इन बड़े रिटेल चैनों के खिलाफ आवाज़ उठाई ।
कई शहरों में आंदोलन किए गए ।
इन बड़े रिटेल चैनों के कारण 20 करोड़ लोगों की नौकरी व रोजी-रोटी चले जाने का अनुमान लगाया गया ।
भारती-वालमार्ट संयुक्‍त वेंचर के खिलाफ छोटे-दुकानदारों ने एयरटेल सिम कार्डों को मुम्बई शहर में न बेचने का फैसला किया ।
कई स्वतंत्रता सेनानियों ने छोटे दुकानदारों के इन आंदोलनों को अपना समर्थन दिया ।
इन छोटे व्यापारियों का कहना है कि उत्पादक , थोक व्यापारी तथा रिटेलर बनकर बड़े कार्पोरेट बाज़ार पर एकाधिकार चलाना चाहते हैं ।
मशहूर एनजीओ नेताओं का कहना है कि पूरी दुनिया कार्पोरेट-टु-कोआपरेटिव की तरफ जा रही है ।
ऐसे में बड़े कार्पोरेटों के रिटेल चैन भारत की जनता के लिए बाधक बनेंगे ।
इस प्रकार सभी क्षेत्रों से इन कार्पोरेट चैनों के खिलाफ कड़ा विरोध प्रकट हुआ ।
उनके अनुसार वैश्‍वीकरण केवल बहुल जातीय कम्पनियों के लिए नहीं बल्कि गरीब जनता के लिए भी लागू है ।
दक्षिण एशियाई देशों में असंगठित खुदरा व्यापार को मजबूत किया गया तथा इसमें काफी वृद्धि हुई ।
पारम्परिक दुकानों तथा फेरीवालों को कम आबादीवाले क्षेत्रों तक सीमित किया और उनकी भौतिक संरचना में वृद्धि की गई ।
बड़े कार्पोरेटों के प्रवेश को रोकना सूर्योदय को रोकने के समान है ।
कैश एंड कैरी प्रणाली के जरिए असंगठित खुदरा क्षेत्र को मदद मिल सकती है ।
एक सर्वे के मुताबिक यह भी पता चला कि किसानों तथा कार्पोरेटों के गठजोड़ के कारण बिचौलिये गायब हो गए व किसानों के लाभों में 40 % वृद्धि हुई है ।
बस यह ध्यान में रखना चाहिए कि बड़े कार्पोरेट के साथ-साथ छोटी दुकानों का भी अस्तित्व सुनिश्‍चित करना चाहिए ।
बड़े खुदरा व्यापार विपणन क्षेत्रों में भारत को नौवाँ स्थान प्राप्‍त है ।
इतिहास से हमें अनेक देशों के साथ हमारे लेन-देन और व्यापारिक रिश्तों की जानकारी मिलती है ।
इस देश को एक समृद्ध देश के रूप में देखा जाता था ।
यह समृद्धि ही अनेक देशों के व्यापारियों को यहाँ आकर अपना व्यापार करने को आकर्षित करती थी ।
मध्यकाल में यवनों के आक्रमण के बाद यह देश छिन्न-भिन्न हो गया ।
कालांतर में अंग्रेजों ने भी यहाँ के व्यापारिक अवसरों को बढ़ावा देने के बजाय लूटपाट की नीति अपनायी ।
स्वतंत्रता के बाद इस देश ने कड़ी मेहनत कर कई नई ऊँचाइयों को छुआ है ।
उत्पादन के लिए उचित कीमतें देने वाला बाजार किसान की एक प्रमुख आवश्यकता है ।
अपनी उपज का सही दाम मिलने पर ही कृषि व्यवसाय की उन्नति व किसान की क्रय शक्‍ति में वृद्धि संभव है ।
भारत में खुदरा व्यापार करने वाले अपनी खरीद थोक व्यापारियों से करते हैं ।
इस व्यापार में व्यापारियों की कई परतें काम करती हैं और वस्तुओं की कीमतों का निर्धारण इन सभी व्यापारियों की कमीशन/मुनाफे को जोड़ते हुए होता है ।
इसके फलस्वरूप उपभोक्‍ता तक पहुँचते-पहुँचते कीमतों में भारी वृद्धि हो जाती है ।
इस बाजार व्यवस्था के कारण जहाँ एक ओर उत्पादक को कम दाम मिलते हैं वहीं दूसरी ओर उपभोक्‍ता को बहुत अधिक दाम चुकाने पड़ते हैं ।
उत्पादक व उपभोक्‍ता के बीच यह अंतर कम करने से दोनों को उचित मुनाफा/दाम मिल सकेगा ।
अभी तक हमारे यहाँ की विपणन व्यवस्था अधिकतर असंगठित पारम्परिक क्षेत्र द्वारा की जाती है ।
इंडियन रीटेल रिपोर्ट के अनुसार भारत का खुदरा बाजार 270 बिलियन डॉलर का है जो प्रतिवर्ष 5.7 % की दर से बढ़ रहा है ।
इस खुदरा बाजार का 4.7 % अर्थात रुपये 485 बिलियन हिस्सा बड़े निगमों द्वारा नियंत्रित है ।
शेष 95.3 % खुदरा व्यापार पारम्परिक खुदरा व्यापारियों द्वारा किया जाता है ।
लेकिन निगमों द्वारा किये जाने वाले खुदरा व्यापार की वृद्धि-दर 28 से 30 % प्रतिवर्ष है ।
वर्ष 2011 तक रुपये 40,000 करोड़ के निवेश से लगभग 6600 मेगा स्टोर्स स्थापित होने का अनुमान है ।
अनुमान है कि प्रति एक हजार की आबादी के पीछे खुदरा व्यापार की ग्यारह दुकाने हैं , जिनमें साप्‍ताहिक बाजार की दुकाने शामिल नही हैं ।
भारतीय खुदरा बाजार में निम्नलिखित निगम बड़े पैमाने पर अपना प्रभाव दर्शा रहे हैं जिनके आगे भी प्रभावशाली बने रहने के आसार हैं ।
इस क्षेत्र में समामेलन व अधिग्रहण के द्वारा भी कई बड़े परिवर्तन आने वाले समय में देखने को मिलेंगे ।
सुभिक्षा: - यह चेन्नई में वर्ष 1997 में प्रारम्भ हुई संस्था है जिसके प्रणेता श्री आर सुब्रमणियम हैं जो आईआईटी व आईआईएएस से शिक्षा प्राप्‍त हैं ।
यह संस्था किराना माल , ताजे और फ्रोजन खाद्य पदार्थों और उपभोक्‍ता वस्तुओं व पुस्तकों में व्यवहार करती है ।
यह रियायती दर की दुकान के रूप में प्रचलित है ।
’ बचत मेरा अधिकार ’ इनका घोष वाक्य है ।
रिलायंस रीटेल : - यह मुकेश अंबानी द्वारा संचालित रिलायंस उद्योग की शाखा है जो जून , 2006 से बाजार में कार्यरत है ।
स्पेन्सर्स : - यह आरपीजी इंटरप्राइजेस भी कहलाता है जो काफी बड़ा व्यावसायिक संघ है जिसका सालाना पण्यावर्त लगभग रुपये 7500 करोड़ का है ।
यह श्री आरपी. गोयनका द्वारा संचालित उद्योग है ।
वर्ष 2009 तक 2000 स्टोर खोलने की योजना है ।
स्टार इंडिया बाजार : ट्रंट लिमिटेड : - यह टाटा समूह का उद्योग है जो बी और सी क्लास के ग्राहकों के लिए उच्च मार्जिन वाले प्राइवेट लेबल की वस्तुओं में व्यवहार करते हैं ।
टाटा किसान संसार नाम से भी इनका एक आउटलेट है ।
बिग बाजार , पैंटालून ( फ्यूचर ग्रुप ) : - यह किशोर बियाणी द्वारा संचालित उद्योग है जिसकी रणनीति है - ’कैप्चर ऑल ’ अर्थात विभिन्न स्टोरों के जरिये सभी आयुवर्ग के लोगों के लिए सभी किस्मों की वस्तुओं की बिक्री ।
बहुत सी बहुराष्‍ट्रीय कम्पनियाँ जैसे - वॉलमार्ट , कैरेफोर , टेस्को , मेट्रो भारत में आने के लिए उत्सुक हैं ।
सरकार के मौजूदा दिशा निदेर्शों के अंतर्गत होलसेल कैश एंड कैरी मॉडल में ही प्रत्यक्ष विदेशी निवेश की अनुमति है किंतु मल्टी ब्रांड वाले खुदरा स्टोरों में इसकी अनुमति नहीं है ।
एकल ब्रांड वाले खुदरा स्टोरों में विदेशी निवेश 51 % तक सीमित है किंतु मल्टी ब्रांड वाले अंतरराष्‍ट्रीय खुदरा व्यापारी फ्रैंचाइसी मार्ग से कारोबार कर सकते हैं जहाँ भारतीय भागीदार परिचालन कार्य देखेगा ।
भारती का वॉल मार्ट के साथ संभाव्य संयुक्‍त उद्यम बहुचर्चित है जिस पर बड़े पैमाने पर रोष व्यक्‍त किया जा रहा है ।
संस्थागत खुदरा व्यापारियों द्वारा वाहनों के बड़े पैमाने पर किये जाने वाले उपयोग से जहाँ एक ओर वायु प्रदूषण फैलता है वहीं दूसरी ओर पैकिंग सामग्री व प्लास्टिक के अधिक उपयोग से भी पर्यावरण दूषित होता है ।
अधिक बिजली की खपत से मूल स्रोत पर प्रदूषण तो बढ़ता ही है , वातानुकूलित व्यवस्था के कारण पर्यावरण में ओजोन के स्तर का भी संतुलन बिगड़ जाता है ।
मध्यस्थों की मौजूदा व्यवस्था में एक बड़ी भूमिका है और इस माध्यम से वे बड़ी मात्रा में रोजगार प्राप्‍त करते हैं ।
किसानों को अच्छे दाम मिलेंगे यह भी एक मिथ्याभास है ।
खुदरा बाजार में प्रत्यक्ष विदेशी निवेश तथा वॉलमार्ट जैसी प्रभावशाली श्रृंखलाओं का प्रवेश बड़ा ही हानिकारक होगा तथा पारम्परिक खुदरा व्यापार व्यवस्था का अंत हो जाएगा ।
इस क्षेत्र से होने वाली आय का एक बड़ा हिस्सा विदेशों में चला जाएगा ।
संगठित खुदरा व्यापार उपभोक्‍ताओं , उत्पादकों तथा मध्यस्थों सभी के लिए लाभप्रद है ।
देश के दक्षिण तथा पूर्वी भागों में संगठित खुदरा व्यापार के कारण पारम्परिक खुदरा व्यापार पर कोई बुरा असर नहीं पड़ा अपितु इससे उनके रोजगार में वृद्धि ही हुई ।
पारम्परिक व्यापारी अपने ग्राहकों को उधारी पर सामान बेचते हैं जिसके कारण उनके ग्राहकों की बड़ी संख्या अब भी उनके साथ बनी हुई है ।
देश के पूर्वी भाग में 44 % तथा दक्षिणी भाग में 32 % ग्राहकों की निष्‍ठा अब भी पारम्परिक व्यापारियों के साथ है ।
पारम्परिक व्यापारियों को बैंकिंग सुविधाओं का अभाव उनकी प्रगति में अवरोधक साबित हो रहा है ।
कम आमदनी वाले उपभोक्‍ताओं को संगठित खुदरा व्यापारियों से की जाने वाली खरीद पर सबसे अधिक फायदा हुआ है क्योंकि डिस्काउंट देने वाले अधिकांश व्यापारी संगठित संस्थागत क्षेत्र के हैं ।
89 % मध्यस्थों ने पारम्परिक खुदरा व्यवसाय जारी रखने की ठानी है ।
केवल 3 % मध्यस्थों ने व्यवसाय परिवर्तन करने का मानस बनाया है ।
जिन किसानों ने अपने उत्पाद सीधे संस्थागत दुकानों को बेचे हैं उनके मुनाफे में 60 % की वृद्धि हुई है ।
किसानों से ताजा खाद्य सामग्री प्राप्‍त करने के लिए कैश एंड कैरी बाजार जैसे चीन के मॉडल को अपनाना चाहिए ।
लाइसेंस तथा परमिट प्रदान करने हेतु पूरे देश में एक समान कानून बनाना चाहिए व ये सुविधाएँ प्राप्‍त करने हेतु सुविधाजनक व्यवस्था करनी चाहिए ।
संगठित क्षेत्र को साँठ-गाँठ से कीमतें बढ़ाने का अवसर न देने के लिए ’ कॉम्पिटीशन कमीशन ऑफ इंडिया ’ को मजबूत करना चाहिए ।
ब्राजील में संस्थागत व्यापारियों द्वारा नगर परिषदों के साथ समझौता करने पर ही उन्हें व्यापार की अनुमति दी जाती है और राष्‍ट्रीय स्तर पर दिशा निर्देश निर्धारित किये गये हैं ।
सिंगापुर खुदरा बाजारों के आधुनिकीकरण हेतु बोर्ड स्थापित किया गया है जो छोटे स्टोरों के संगठन , आधुनिकीकरण आदि की व्यवस्था करता है ।
तैवान में मंडियों को पूर्णत : आधुनिक बनाते हुए उन्हें सुपर बाजारों में तब्दील किया गया है ।
हांगकांग में बाजारों का व्यवस्थापन निजी व्यवस्थापकों को सौंपा गया है ।
अधिकतर देश अब विश्‍व व्यापार संघ के सदस्य हैं और संघ से हुए करार के अनुसार खुली अर्थ व्यवस्था की संकल्पना साकार हो चुकी है ।
अत : अब इस प्रक्रिया से प्राप्‍त अवसरों को भुनाते हुए खतरों पर जीत हासिल करना यही सर्वश्रेष्‍ठ उपाय है ।
वैश्‍वीकरण एक वास्तविकता है , इसमें अवसर भी हैं और खतरे भी ।
यदि हम कृषि समस्याओं के विभिन्न मुद्दों का अध्ययन करें तो हमारे समस्त अध्ययन का निचोड़ केवल एक महत्त्वपूर्ण बात पर आकर रुक जाता है , जो है - कृषि उत्पादों का विपणन ।
आज यदि कृषि को किसी सहयोगी कारक की आवश्यकता है तो वह है - सुव्यवस्थित बाजार पर आधारित पर्याप्‍त रोजगार तथा देश के ग्रामीण इलाकों की आर्थिक उन्नति ।
कृषि विपणन पद्धति को कई तरीकों से परिभाषित किया गया है ।
फिर भी यदि इसे संक्षिप्‍त रूप में कहना हो तो कहा जा सकता है कि यह एक मूर्त संस्थागत व्यवस्था है जिसमें कृषि उत्पाद के स्रोत से लेकर , इस उत्पाद के अंतिम उपभोक्‍ता के हाथों में जाने तक तमाम तरह की गतिविधियाँ , प्रवाह एवं विभिन्न सेवाएँ सम्मिलित हैं ।
कृषि उत्पादों की आधुनिक मार्केटिंग गतिविधियों में कृषि उत्पाद विभिन्न हाथों से गुज़रते हुए तमाम बिचौलियों के बाद ही अपने अंतिम उपभोक्‍ता तक पहुँच पाते हैं ।
वर्तमान परिदृश्य - भारत में नियंत्रित बाज़ार नेटवर्क के माध्यम से कृषि उत्पादों की संगठित मार्केटिंग को बढ़ावा दिया गया है ।
अधिकांश राज्य सरकारों एवं केंद्र शासित प्रदेशों ने कृषि उत्पाद बाजार को विनियमित करने के लिए 2 कानून पारित किए हैं ।
1950 के दशक में देश में केवल 286 नियमित बाजार उपलब्ध थे , वहीं इनकी संख्या मार्च 2006 को 7566 तक पहुँच गई ।
इसके अलावा भारत में 21780 ग्रामीण हाट-बाजार हैं जिनमें से लगभग 15 % ही संगठित और नियमित बाजार की परिधि में काम करते हैं ।
उत्पादों एवं सामानों की आवाजाही , बिचौलियों अथवा एजेंसियों की एक लंबी कड़ी के माध्यम से होती है ।
प्रारम्भिक बाजार में काम करने वाले मुख्य घटकों में उत्पादन , ग्रामीण व्यापारी या बिचौलिये , फसल कटाई से पहले ठेकेदार , कमीशन एजेंट , ट्रान्सपोर्ट एजेंट इत्यादि शामिल होते हैं ।
इसी प्रकार सेकेन्डरी मार्केट में प्रोसेसिंग और उत्पादन एजेंट भी अतिरिक्‍त बिचौलियों के रूप में जुड़ जाते हैं ।
मार्केटिंग की प्रक्रिया में सभी बिचौलिए अपना कुछ न कुछ योगदान देते हुए मार्जिन में अपना हिस्सा बटोरते हैं ।
इसके चलते उत्पादों के दाम अनावश्यक रूप से बढ़ जाते हैं ।
कृषि उत्पादों की प्रकृति तथा इनके खराब होने की अवस्था भी इनकी मौसमी उपलब्धता को और जटिल बनाती है ।
आपूर्तिकर्ताओं के पास ढाँचागत व्यवस्था संबंधी कमजोरियाँ होती हैं ।
कृषि उत्पादन में बेतहाशा वृद्धि से कई चुनौतियाँ भी उत्पन्न हुई हैं ; जैसे - अतिरिक्‍त खाद्यान्नों की मार्केंटिंग इत्यादि ।
इसके साथ ही विश्‍व बाजार में उदारीकरण के चलते सामने आई चुनौतियों से निपटने एवं अवसरों का लाभ उठाये जाने की भी जरूरत है ।
परिवर्तन का दौर - भारत सरकार की नई कृषि नीति में कहा गया है कि कांट्रेक्ट फार्मिंग तथा भूमि के लीजिंग अनुबंधों के जरिये निजी क्षेत्र की भागीदारी को बढ़ावा दिया जायेगा जिससे प्रौद्योगिकी अंतरण , निजी प्रवाह तथा फसल उत्पादन का सुरक्षित बाजार बढ़ाया जा सके ।
व्यापक समन्वय करते हुए भारतीय कार्पोरेट तथा ग्रामीण भारत के बीच एक साझेदारी पनप रही है ।
ई-चौपाल ने अपनी महत्त्वाकांक्षी ई-चौपाल परियोजना आरम्भ की है जिसका उद्देश्य भारतीय कृषि को अंतरराष्‍ट्रीय स्तर पर सक्षम बनाना तथा ग्रामीण भारत के जीवन-स्तर में व्यापक सुधार लाना है ।
इस योजना का मूल उद्देश्य कच्चे माल की नियमित आपूर्ति सुनिश्‍चित करते हुए इसकी आपूर्ति कड़ी पर अपना नियंत्रण स्थापित करना है ।
मध्य प्रदेश , कर्नाटक , उत्तर प्रदेश तथा आंध्र प्रदेश के सुदूर गाँवों में इंटरनेट वाले कम्प्यूटरों एवं प्रिंटर की मदद से पोर्टल के जरिए किसान ने अपनी ई-चौपाल ( e-chopal) स्थापित की है ।
इन किऑस्क को गाँव के अग्रणी किसानों द्वारा चलाया जाता है जिसे संचालक कहते हैं ।
संचालक को कंप्यूटर चलाने का प्रशिक्षण दिया जाता है ।
इन किऑस्क पर राज्य की तमाम मण्डियों में मौजूदा बाजार मूल्यों को उसी समय प्रदर्शित किया जाता है ।
इसमें मौसम संबंधी जानकारी भी होती है तथा विभिन्न वैज्ञानिक पद्धतियों की जानकारी भी किसानों को प्रदान की जाती है ।
ई-चौपाल ( e-chopal) ने आई.टी.सी को किसानों से सीधे ही सोयाबीन , चावल तथा अन्य फसलों को खरीद का अवसर प्रदान किया है ।
निस्संदेह इन तरह की व्यवस्था से मण्डियों के विकल्प के रूप में किसानों को एक ऑन लाइन बाजार उपलब्ध हुआ है जो उन्हें अपने सुदूर गाँवों में ही मिल जाता है ।
इस व्यवस्था से लेनदेन की लागत में कमी आई है ।
मौजूदा समय में e-chopal 4 राज्यों में अपने 650 किओस्क के माध्यम से 3 लाख 50 हजार किसानों तक पहुँच गया है जिसके जरिये किसान सोयाबीन , कॉफी , गेहूँ , चावल , दालों का आदान-प्रदान करते हैं ।
भारत जैसे कृषि प्रधान देश में कॉन्ट्रैक्‍ट फार्मिंग की संभावनाएँ हैं ।
कम्पनियाँ भी अपने हितों को देखते हुए राज्यों द्वारा दी जा रही सुविधाओं के बारे में अपना विश्‍लेषण करती रही हैं ।
एक विश्‍व प्रसिद्ध कम्पनी ने हरियाणा में जौ के उत्पादन के लिए कॉन्ट्रैक्ट फार्मिंग प्रारम्भ की है ।
एसएबी मिल्लर इंडिया विश्‍व की जानी-मानी कम्पनी है जिसने बाजार को अपने प्रसिद्ध ब्रांड FOSTERS , CARTLE , HAYWARDS दिए हैं तथा इसने 2500 एकड़ में कॉन्ट्रैक्‍ट फार्मिंग के जरिये 400 किसानों को जोड़ा है ।
बेंगलूर आधारित ग्लोबल ग्रीन कम्पनी ने कॉन्ट्रैक्ट फार्मिंग के जरिये बेहतर सफलता हासिल की है और आज वह भारत की सर्वाधिक Gherkin उत्पादन कम्पनी है ।
देश की उपजाऊ भूमि अनेक अनाज,फलों और सब्जियों के लिए हर मौसम में अनुकूल है ।
हमारे देश का मौजूदा फल उत्पादन 32 मिलियन मैट्रिक टन है जो विश्‍व के समस्त फल उत्पादन का 8 % है ।
विश्‍व सब्जी उत्पादन के 15 % के साथ भारत विश्‍व का दूसरा सर्वाधिक सब्जी उत्पादक देश है ।
विपणन पद्धति को आधुनिक एवं प्रभावशाली बनाने के लिए,किसानों को खेतों के पास ही कटाई के बाद तथा शीत भंडारण गृह में बड़ी मात्रा में निवेश की आवश्यकता है ।
इस निवेश का बड़ा हिस्सा निजी क्षेत्र से ही आ सकता है ।
इसलिए समुचित नीतिगत निर्णय लिया जाना जरूरी है ।
इसके साथ ही किसानों से सीधे कृषि उत्पाद खरीदने की प्रक्रिया को बढ़ावा देना होगा ।
जिससे कृषि उत्पादन तथा फुटकर चैन में एक प्रभावी अंतर्संबंध स्थापित हो सके ।
हाल ही में सरकार ने भारत के महत्त्वपूर्ण शहरी केंद्रों में फलों , सब्जियों तथा अन्य कृषि उत्पादों के लिए आधुनिक टर्मिनल मार्केट को बढ़ावा देने की दिशा में कुछ कदम उठाए हैं ।
इस प्रकार के मार्केट किसानों की पहुँच के अंदर होने के साथ ही अत्याधुनिक ढाँचागत सुविधा भी प्रदान करेंगे ।
इन टर्मिनल मार्केट की कार्य प्रणाली HUB AND SPOKE मॉडल पर आधारित है जहाँ HUB के रूप में टर्मिनल मार्केट , SPOKE के रूप में कार्यरत संग्रहण केंद्र से जुड़े रहते हैं ।
आयात पर लगे तमाम मात्रात्मक प्रतिबंधों को हटाये जाने के साथ ही भारतीय अर्थव्यवस्था का अंतरराष्‍ट्रीय अर्थव्यवस्था के साथ एकाकार होना अधिक व्यावहारिक प्रतीत हो रहा है ।
जरूरत है कि हम अंतरराष्‍ट्रीय व्यापार में अपने प्रतियोगी परिदृश्यों का भरपूर लाभ उठाएँ ।
विभिन्न कृषि उत्पादों के निर्यात को बढ़ावा देने के लिए सरकार ने क्षेत्र एवं उत्पाद विशेष नीति को अपनाया है ।
इस परिकल्पना को कृषि निर्यात जोन के नाम से जाना जाता है ।
कमोडिटी वायदा बाजार में दो कार्य किए जाते हैं , मूल्य विनिर्धारण तथा मूल्य जोखिम प्रबंधन ।
मूल्य विनिर्धारण कार्य से प्रतिभागी को बाजार की स्थितियों को समझने तथा तदनुसार व्यापारिक निर्णय लेने में सहायता मिलती है ।
वायदा बाजार का मुख्य आर्थिक कार्य बाजार पहुँच को बढ़ावा देना है जिससे लेन-देन की लागत कम हो सके ।
एक अनुमान के मुताबिक प्रतिवर्ष इस मद में 80000 करोड़ रुपये का नुकसान झेलना पड़ता है ।
भारत में प्रतिवर्ष जितने फल और सब्जियाँ बर्बाद होती हैं उतनी मात्रा में यूके . का वार्षिक उपभोग भी नहीं है ।
अत : अत्यंत आवश्यक है कि कटाई के पश्‍चात् प्रबंधन , जैसे - शीत भंडारण के साथ ही समुचित परिवहन प्रबंधन पर ध्यान दिया जाए जिससे कटाई के पश्‍चात् होने वाली हानियों को दूर किया जा सके ।
उत्पादन तब तक अधूरा है जब तक यह अंतिम उपभोक्‍ता के हाथों में अपेक्षित अवस्था में , समय पर तथा अपेक्षित स्थान पर नहीं पहुँच जाता है ।
अत : उत्पादन प्रक्रिया में बाजार का अत्यंत महत्त्वपूर्ण स्थान है ।
सामान्यत : कृषि मूल्य चैन में 5-6 बिचौलिए होते हैं ।
किसान को तो उपभोक्‍ता द्वारा अदा की गई कीमत का 25-30 तक ही प्राप्‍त हो पाता है ।
भारतीय कृषि के समक्ष यह एक बड़ी चुनौती है ।
इसका समाधान किये जाने की जरूरत है ।
भारत में किसानों के पास औसत भूमि दो हेक्टेयर से भी कम है जो किसानों की समस्याओं की जड़ भी है ।
सूचना प्रौद्योगिकी के दौर ने वैश्‍विक स्तर पर सूचना के निर्बाध आदान-प्रदान पर क्रांति ला दी है ।
मौजूदा बाजार मूल्यों का लाभ किसान नहीं उठा पाते हैं तथा अपने हक में निर्णय लिये जाने में छोटे किसान हमेशा असफल ही रहते हैं ।
कुछ कार्पोरेट जैसे आई.टी.सी द्वारा शुरू की गई ई-चौपाल से इस दिशा में कुछ कार्यवाही संभव हो सकी है और कुछ सकारात्मक परिणाम भी सामने आए हैं ।
भारतीय कृषि के क्षेत्र में सूचना प्रौद्योगिकी के लिए अपार संभावनाएँ हैं ।
अंतर्राष्‍ट्रीय गुणवत्ता मानक के कार्यान्वयन से निर्यात के लिए फसलों की गुणवत्ता को बनाए रखना अनिवार्य हो गया है ।
किसी भी बाजार का सर्व प्रमुख कार्य किसी वस्तु या सेवा की माँग एवं पूर्ति के आधार पर उसका मूल्य निर्धारण करना होता है ।
वस्तु की वर्तमान कीमत स्पॉट बाजार में उसकी वास्तविक माँग एवं पूर्ति पर निर्भर होती है ।
आज की कीमत आज की माँग व पूर्ति पर व भविष्य की कीमत भविष्य की माँग व पूर्ति पर निर्भर रहेगी ।
वस्तु बाजार में भविष्य की कीमत निर्धारित करने वाले खण्ड को वायदा बाजार के नाम से जाना जाता है ।
कीमत स्वयं किसी अर्थ-व्यवस्था में संसाधनों के कुशल आवंटन ( Allocation) का महत्त्वपूर्ण कार्य निष्पादित करती है ।
किसी साधारण बाजार के विपरीत वस्तु बाजार का कार्य सिर्फ कीमत निर्धारण तक सीमित न रहकर लोगों को जोखिम प्रबंधन के उपाय प्रदान करना भी है ।
वायदा बाजार फ्यूचर्स एवं ऑप्शन आदि डेरिवेटिव उत्पादों के जरिये वस्तु की कीमत से संबंधित जोखिम के प्रबंधन का मार्ग प्रशस्त करता है ।
देशों के आर्थिक विकास एवं प्रगति में वस्तु बाजारों का एक महत्त्वपूर्ण स्थान हो गया है ।
अनिश्‍चित मौसम , वैश्‍विक असंतुलन एवं लगातार बढ़ती हुई माँग वस्तुओं की कीमतों में तीव्र उतार-चढ़ाव के लिए जिम्मेदार हैं एवं जोखिम प्रबंधन की आवश्यकताओं को जन्म देती है ।
वायदा बाजार जैसी संस्था ( Institution) का प्रादुर्भाव इन्हीं कारकों की देन है ।
सन 2002 में राष्‍ट्रीय स्तर पर मल्टी कमोडिटी एक्सचेंज की स्थापना हुई ।
अंतर्राष्‍ट्रीय स्तर पर प्रमुख कमोडिटी एक्सचेंज अमेरिका,जापान तथा इंग्लैण्ड में हैं ।
अंतरराष्‍ट्रीय स्तर पर कमोडिटी बाजार के लेन-देन का स्तर स्पाट बाजार का पाँच से बीस गुना है ।
वस्तु बाजार में कमोडिटी फ्यूचर्स खरीदे व बेचे जाते हैं ।
इस प्रकार कमोडिटी फ्यूचर्स डेरिवेटिव श्रृंखला का वह उत्पाद है जिसमें अंतर्निहित वस्तु कोई प्रतिभूति होने के बजाय कोई वस्तु होती है ।
कमोडिटी फ्यूचर्स के मूल्य का उतार-चढ़ाव अंतर्निहित वस्तु के मूल्य के उतार-चढ़ाव पर निर्भर करता है ।
परिभाषा के विश्‍लेषण पर जहाँ कमोडिटी फ्यूचर्स फारवर्ड प्रसंविदा जैसा प्रतीत होता है वहीं फारवर्ड प्रसंविदा से उसकी भिन्नता के लक्षण भी प्रकट होते हैं ।
जैसा कि स्पष्‍ट है , कमोडिटी फ्यूचर्स के मामले में न सिर्फ वस्तु , कीमत या मात्रा पूर्व निर्धारित होती है बल्कि उसकी गुणवत्ता एवं सुपुर्दगी का स्थान आदि भी पूर्व निर्धारित होते हैं ।
दो में से एक पक्ष निश्‍चित रूप से कोई कमोडिटी एक्सचेंज होता है ।
इस प्रकार एक्सचेंज एक केन्द्रीय काउंटर पार्टी का कार्य करता है ।
कमोडिटी एक्सचेंज द्वारा एक निबटान गारंटी कोश भी संपोषित किया जाता है , जो कि स्टॉक एक्सचेंजों द्वारा संपोषित किये गये कोश जैसा ही है ।
प्रत्येक ऐसी प्रसंविदा किसी निर्धारित गुणवत्ता वाली वस्तु की एक निश्‍चित मात्रा का प्रतिनिधित्व करती है , जिसका लेन-देन एक पूर्व निर्धारित स्थान पर किया जाता है ।
यह प्रसंविदा हस्तांतरणीय होती है एवं समय बीतने के साथ वस्तु की माँग व पूर्ति में परिवर्तनों के चलते , स्पॉट कीमत में होने वाले बदलावों के साथ-साथ , इस प्रसंविदा का मूल्य भी परिवर्तित होता रहता है ।
इस परिवर्तनशील मूल्य पर इस प्रसंविदा को सेकेन्ड्री मार्केट में स्वतंत्रता से खरीदा व बेचा जा सकता है ।
किसी भी समय वस्तु का स्पॉट मूल्य ही प्रसंविदा का मूल्य भी निर्धारित करता है ।
फ्यूचर्स कहलाने वाला इस प्रकार का करार किन्हीं दो व्यक्‍तियों के बीच सीधा होने की बजाय सदैव ही कमोडिटी एक्सचेंज के माध्यम से होता है ।
भुगतान करने या वस्तु की डिलीवरी देने की जिम्मेदारी कमोडिटी एक्सचेंज की ही होती है ।
वास्तव में कमोडिटी फ्यूचर्स का प्रयोग अधिकाशंत : जोखिम प्रबंधन या सट्‍टे के रूप में किया जाता है एवं वास्तविक डिलीवरी के मामले न के बराबर होते हैं ।
वस्तु बाजार के कारण वस्तुओं के उत्पादक अपने उत्पाद की बिक्री उत्पादन के पहले ही निर्धारित मूल्य पर कर सकते हैं ।
दूसरी ओर वस्तु के उपभोक्‍ता वास्तविक आवश्यकता की तारीख से पहले ही निर्धारित मूल्य पर वस्तु को क्रय कर सकते हैं ।
इस प्रकार न सिर्फ उत्पादक वर्ग मूल्यों में होने वाली संभावित वृद्धि के जोखिम से भी बचता है , बल्कि उपभोक्‍ता वर्ग मूल्यों में होने वाली संभावित वृद्धि के जोखिम से भी बचता है ।
वस्तु बाजार एक अत्यंत वैज्ञानिक एवं न्यायपूर्ण जोखिम प्रबंधन की प्रक्रिया पस्तुत करता है जो कि उत्पादकों एवं उपभोक्‍ताओं दोनों की जरूरतों को पूरा करती है ।
संबंधित वस्तु को एक्सचेंज द्वारा अनुमोदित गोदाम में लम्बे समय तक रख कर बेहतर कीमतों पर वायदा बाजार में बेचने का सौदा किया जा सकता है ।
कमोडिटी फ्यूचर्स बाजार में उतार-चढ़ाव उतने तीव्र नहीं होते जितने स्टॉक बाजार में ।
अत : वस्तु बाजार में लेन-देन अपेक्षाकृत सुरक्षित है ।
विभिन्न वस्तुओं की माँग एवं पूर्ति की विभिन्न मात्राओं के संतुलन द्वारा यह बाजार अत्यंत पारदर्शी ढंग से सर्वमान्य एवं अविवादित कीमत का निर्धारण करता है ।
यदि किसी सौदे का निबटान बिना डिलीवरी के विपरीत सौदा करके किया जाता है तो बिक्रीकर लागू नहीं होता ।
बिक्रीकर सिर्फ उन्हीं मामलों में लागू होता है जहाँ डिलीवरी ली या दी जाती है ।
साधारणतया यह विक्रेता की जिम्मेदारी है कि वह बिक्रीकर का संग्रहण व भुगतान करे ।
दिनांक 1 जून , 2008 से सरकार ने कमोडिटी ट्रंजेक्शन टैक्स लगाने की व्यवस्था की है ।
NCDEX में प्रसंविदा हर महीने की 20 तारीख को एक्सपायर होती हैं ।
यदि 20 को अवकाश है तो एक्सपायरी की तारीख एक दिन पूर्व होगी ।
मूल्यों में अधिक उतार-चढ़ाव वाली वस्तु के मामले में मार्जिन की राशि बढ़ा दी जाती है ।
डेरिवेटिव उत्पादों का प्रयोग जोखिम प्रबंधन के अतिरिक्‍त वृहद स्तर पर सटोरियों द्वारा किया जाता है ।
सत्यता यह है कि सटोरिया वर्ग किसी भी वायदा बाजार की रीढ़ होता है ।
बिना सटोरियों के किसी भी वायदा बाजार की कल्पना नहीं की जा सकती ।
सटोरिया वर्ग वह वर्ग है जो वास्तविक व्यावसायिक लेन-देनों में निहित जोखिम का प्रबंधन नहीं करता , वरन् बाजार में पहले से ही उपस्थित जोखिम एवं उसकी दिशा का आकलन करके उससे लाभान्वित होने का प्रयास करता है ।
वास्तविक व्यावसायिक जोखिम का प्रबंधन करने वाला वर्ग माँग एवं पूर्ति तथा कीमतों को प्रभावित करने वाले तमाम अन्य सूक्ष्म कारकों से अनभिज्ञ होता है एवं उनसे संबंधित आँकड़ों का विश्‍लेषण करने की दक्षता नहीं रखता ।
वह व्यावसायिक लेन-देनों में उलझा रहता है और उसकी रुचि केवल उन्हीं लेन-देनों से संबंधित जोखिमों के निवारण में रहती है ।
इसके विपरीत सटोरिया वर्ग बाजार की एवं उस पर प्रभाव डालने वाले विभिन्न कारकों की गहरी समझ रखता है ।
स्टोरिया वर्ग क्षेत्रीय , राष्‍ट्रीय एवं अन्तरराष्‍ट्रीय स्तर पर किसी भी वस्तु की माँग व पूर्ति की निरंतर बदलती दशाओं का बारीकी से अध्ययन करके उन पर आधारित ठोस अनुमानों का सही-सही आकलन करने में दक्ष होता है ।
उसका लाभ या हानि उसके द्वारा लगाये गए बाजार मूल्यों के अनुमानों की शुद्धता पर निर्भर है ।
अत: वह इस कार्य को पूरी व्यावसायिक लगन से करता है ।
इन्हीं अनुमानों के आधार पर वह वायदा बाजारों में सौदे करता है ।
चूँकि सटोरिया वर्ग एक जानकार वर्ग है एवं 90 % बाजार इसी वर्ग के द्वारा संचालित है , अत : इस वर्ग द्वारा किये गये लेन-देनों से इंगित बाजार मूल्यों एवं उनकी भावी दिशाओं के संकेत ठोस माने जा सकते हैं ।
सटोरिया वर्ग ही बाजार को वांछित तरलता एवं वास्तविक व्यावसायिक जोखिम प्रबंधकों को विभिन्न मूल्यों पर सौदे करने की स्वतंत्रता प्रदान करता है ।
यह वह वर्ग है जो बाजार को अंसुतलन नहीं वरन् संतुलन प्रदान करता है ।
इस प्रकार हम देखते हैं कि सटोरिया वर्ग वास्तव में बाजार को तीव्र एवं अप्रत्याशित असंतुलनों से बचाकर संतुलन एवं अनुमानीयता प्रदान करते हैं ।
विशेषज्ञों की राय में लगातार बढ़ती महँगाई दर का कारण आयातित कच्चे तेल की कीमत में वृद्धि एवं विश्‍व स्तर पर खाद्य पदार्थों की पूर्ति में निरंतर कमी को बताया गया है ।
लगातार बढ़ती हुई महँगाई से त्रस्त आम जनता का यह अनुमान है कि वस्तु बाजार में उच्च स्तरीय सट्‍टेबाजी इसके लिए उत्तरदायी है ।
पार्लियामेंट द्वारा नियुक्‍त अभिजीत सेन कमेटी ने अपनी रिपोर्ट में यह स्पष्‍ट किया है कि फ्यूचर्स व्यवसाय एवं स्पॉट बाजार में बढ़ती कीमतों का कोई पारस्परिक संबंध नहीं है ।
बढ़ती कीमतों का संबंध पूर्ति की अपेक्षा तीव्रता से बढ़ती हुई माँग है जो कि एक विश्‍व स्तरीय मुद्दा है और भारत तक ही सीमित नहीं ।
वस्तु बाजार से समाज के विभिन्न वर्गों को होने वाले फायदों के अतिरिक्‍त बैंकिंग वर्ग भी लाभान्वित होता है ।
उधार देने वाले बैंक ऋण के मूल्य के समकक्ष सौदे वायदा बाजार में करके स्वयं को भविष्य में संभावित एनपीए से काफी हद तक बचा सकते हैं ।
ऐसा विशेषकर उन परिस्थितियों में संभव है जबकि मूल्यों में गिरावट के कारण होने वाली हानि के फलस्वरूप उधारकर्ता ऋण अदा करने में चूक करता है ।
बैंकिंग रेगूलेशन एक्ट में प्रस्तावित संशोधन के पारित हो जाने पर बैंकों को वायदा बाजार में व्यवसाय करने की अनुमति प्राप्‍ति हो जायेगी ।
उस स्थिति में बैंक न केवल ग्राहकों की ओर से बल्कि प्रोपराइट्री सौदों द्वारा तदनुरूप अपने विनियोग पोर्टफोलियो का समुचित विशाखन कर सकेंगे ।
इस प्रकार के समस्त लेनदेनों के जरिये बैंकों द्वारा शुल्क आय भी प्राप्‍त की जा सकती है ।
वस्तु बाजार में इस प्रकार आई तरलता के फलस्वरूप बैंक वेयर हाउस रसीदों को वायदा बाजार में बंद कर अपने जोखिम का हस्तांतरण कर सकते हैं ।
वैश्‍विक स्तर पर वस्तु बाजार का आकार शेयर बाजार के आकार से दस गुना अधिक है ।
आम जनता की धारणा कुछ भी हो किन्तु विशेषज्ञों का ऐसा मत है कि फ्यूचर्स व्यवसाय आम तौर पर स्पॉट बाजार की कीमतों में होने वाली उठा-पटक के लिए उत्तरदायी नहीं है ।
जल्दबाजी में उठाए गए वस्तु बाजार की गतिविधियों को प्रतिबंधित करने के कदम बुरा संदेश लाने वाले संदेश वाहक की हत्या करने जैसे प्रतीत होते हैं ।
भारत में शाक-भाजी का उत्पादन 108.2 मिलियन टन ( 2005-06) है जो विश्‍व में दूसरे स्थान पर है ।
विभिन्न प्रकार की उपयुक्‍त जलवायु व प्रचुर प्राकृतिक संसाधन वाला देश होने के कारण भारत में 85 प्रकार के फल व 175 प्रकार की शाक-भाजी पैदा होती है ।
इस सबके बाद भी हमारे देश में कृषि व खाद्य उत्पादों का निर्यात विश्‍व के कुल निर्यात व्यापार का केवल 1.0 % है ।
फल व शाक-भाजी में प्रसंस्करण केवल 2 से 3 % ही है ।
भारत के आम फल का विश्‍व के आम उत्पादन में 59 % हिस्सा है , पर निर्यात में केवल 13.55 % हिस्सा ही है और प्रसंस्करण केवल 2.35 % ही है ।
कम उपज , अधिक आंतरिक खपत , कम गुणवत्ता , बड़ी मात्रा में निर्यात योग्य उत्पाद का अभाव आदि के कारण हमारा निर्यात नगण्य है ।
घरेलू उद्योग को निर्यात बाज़ार हेतु बनाने के लिए उचित मूल्य पर उच्च गुणवत्ता का उत्पाद तैयार करना होगा ।
गैर-मौसमी फलों को उगाकर व निर्यात कर हम अधिक लाभ कमा सकते हैं ।
हमारे देश का प्रसंस्करण क्षेत्र भी उत्पादन , खपत , निर्यात और विकास की संभावनाओं में देश में सबसे बड़ा है ।
प्रसंस्कृत खाद्य पदार्थों का निर्यात 15000 करोड़ रुपये से ऊपर पहुँच चुका है ।
फिर भी फलोत्पादन की मात्रा और प्रसंस्करण की संभावनाओं को देखते हुए अभी बहुत कुछ करना बाकी है ।
भारत के ताजा फूल विश्‍व के 87 देशों प्रमुखतया ऑस्ट्रेलिया , यूके , जापान , नीदरलैण्ड व संयुक्‍त अरब अमीरात को जा रहे हैं ।
प्रमुख वृद्धि कट फ़्लॉवर में हुई है ।
पुष्प निर्यात हेतु 150 से अधिक निर्यात उन्मुख इकाइयाँ पूरे देश विशेषकर पुणे , चण्डीगढ़ , बंगलौर व दिल्ली के आसपास विकसित हो रही हैं ।
निर्यात योग्य कृषि उत्पाद बढ़ाने व किसान समुदाय को उचित कीमत दिलाने के लिए कृषि निर्यात ज़ोन की परिकल्पना की गई ।
अब तक 60 ऐसे कृषि निर्यात ज़ोन स्थापित किये जा चुके हैं ।
इन कृषि निर्यात ज़ोनों हेतु 17 बिलियन रुपये का निवेश प्रस्तावित था और अभी तक इन पर 8 बिलियन रुपये का निवेश किया जा चुका है ।
बहुत से कृषि निर्यात ज़ोन लक्ष्य से अधिक मात्रा में निर्यात कर रहे हैं ।
34 कृषि निर्यात ज़ोन स्थापित करने के लिए प्रार्थना-पत्र विचाराधीन हैं ।
इन कृषि निर्यात ज़ोनों में केन्द्र व राज्य सरकारों की विभिन्न योजनाओं के अंतर्गत विभिन्न प्रकार की वित्तीय व अन्य सहायता प्रदान की जा रही है ।
एपीडा कृषि व खाद्य पदार्थ निर्यात बढ़ाने के लिए अपनी विभिन्न योजनाओं और प्राविधानों के अंतर्गत राज्य सरकारों के प्रयासों में पूरक की भूमिका निभायेगा ।
अंतरराष्‍ट्रीय परामर्शदाता दुन एण्ड ब्रेडस्ट्रीट के अनुमान के अनुसार भारत में लगभग 13 बिलियन यूएस डॉलर ( 52000 करोड़ रुपये ) मूल्य के कृषि व दुग्ध उत्पाद बरबाद हो जाते हैं ।
फ़ूड क्षेत्र में कई उत्पाद ऐसे हैं जिनमें सुबह कटाई के बाद अच्छी कीमत मिलती है और शाम होते-होते पशुओं के चारे के लायक रह जाते हैं ।
फ़ूड पार्कों से ऐसे उत्पादों को किसान समय से बेचकर नुकसान से बच सकते हैं ।
प्रसंस्करण व तुरंत बिक्री के अभाव में फल व शाक-भाजी में ऐसी हानि 25 से 35 % तक हो सकती है ।
बड़ी भारतीय व बहुराष्‍ट्रीय कम्पनियों के पास 30 टन प्रति घण्टा प्रसंस्करण की क्षमता उपलब्ध है ।
उदारीकरण व फलों व सब्जी उत्पादों पर उत्पादन कर हटाने के कारण इस उद्योग में उल्लेखनीय वृद्धि हुई है ।
कृषि क्षेत्र के समग्र विकास के लिए सॉफ़्टवेयर पार्कों की तर्ज पर 36 फ़ूड पार्कों को विकसित करने का प्रस्ताव था ।
जिसमें से प्रत्येक को 50 करोड़ रुपये का अनुदान है ।
इन फ़ूड पार्कों के विकास से 75 लाख व्यक्‍तियों को रोजगार मिलने की संभावना है ।
कृषि क्षेत्र को सहयोग प्रदान करने के उद्देश्य से फ़ूड पार्कों का विकास किया जा रहा है ।
इससे खाद्य प्रसंस्करण उद्योग को प्रोत्साहन मिलेगा और खेत से थाली तक उचित गुणवत्ता के खाद्य पदार्थ पहुँचने का सपना साकार हो सकेगा ।
फ़ूड पार्कों के लिए खाद्य मंत्रालय ने स्पेशल पर्पज वेहिकिल के माध्यम से 1500 करोड़ रुपये का प्रावधान रखा है ।
नैफ़ेड , स्पाइसिस बोर्ड व स्टेट ट्रेडिंग कॉर्पोरेशन ने एक स्पेशल पर्पज वेहिकल बनाकर कृषि फ़ूड पार्क बनाने की पहल की है और पहला फ़ूड पार्क मध्य प्रदेश में बना रहे हैं ।
स्टेट ट्रेडिंग कॉर्पोरेशन कर्नाटक में दो फ़ूड , पार्क एक मिर्च के लिए व दूसरा काली मिर्च के लिए पहले ही स्थापित कर चुकी है ।
नेशनल हॉर्टीकल्चर बोर्ड व एपीडा चिलिंग व पैकेजिंग उद्योग लगाने के लिए आकर्षक आर्थिक प्रोत्साहन प्रदान कर रहे हैं ।
भारत सरकार फ़ूड पार्क में प्रसंस्करण उद्योग लगाने हेतु निवेश पर 25 % अनुदान ( अधिकतम 50 लाख रुपये ) दे रही है ।
इन फ़ूड पार्कों की उत्पादन निर्माणपूर्व अवधि 3 से 5 वर्ष होगी ।
कोल्ड चैन व खाद्य प्रसंस्करण तकनीक मेगा फ़ूड पार्कों के विकास में एक महत्त्वपूर्ण भूमिका निभायेंगे ।
किसान अपनी फ़सल की कटाई , ग्रेडिंग , प्रसंस्करण आदि फ़ूड पार्कों की दैनिक आवश्यकतानुसार भी कर सकते हैं जिससे फ़ूड पार्कों को उचित समय पर एक निश्‍चित गुणवत्ता का कच्चा माल उपलब्ध हो सकेगा ।
इससे किसानों और फ़ूड पार्कों दोनों को फायदा होगा ।
किसानों को उनकी फसल का उचित मूल्य मिलेगा ।
नकदी फसलों ( कैश क्रॉप ) को उगाने से उन्हें ज्यादा लाभ भी प्राप्‍त होगा ।
फ़ूड पार्क शहरों व कस्बों से दूर गाँवों में स्थापित होने चाहिए ताकि इनका लाभ ग्रामीण जनता को मिल सके और शहरों में और भीड़ न बढ़े ।
इन सभी कार्यों में दलालों की भूमिका नहीं होगी ताकि किसानों को उनकी उपज का उचित मूल्य मिले ।
आवश्यकतानुसार किसानों की उपज उनके खेतों से भी एकत्रित की जा सकती है ।
ये फ़ूड पार्क किसी एक या दो विशिष्‍ट उत्पादों या अनेक उत्पादों हेतु स्थापित किये जा सकते हैं ।
कृषि के सर्वांगीण विकास के लिए यह एक बहुत अच्छा कदम है ।
फ़ूड पार्कों से कॉन्ट्रेक्ट फ़ार्मिंग का भी विकास होगा ।
कॉन्ट्रेक्ट फ़ार्मिंग से किसानों को बीज , खाद , तकनीक आदि कम्पनी से प्राप्‍त होगा ।
पूर्व निश्‍चित मूल्य पर उनके उत्पाद की बिक्री होगी ।
कीमत भी उचित होगी ।
उत्पाद तुरंत बिक जाने से नुकसान की संभावना समाप्‍त हो जायेगी ।
अत : इस कच्चे माल के उत्पादक अपने माल की उचित कीमत समय से पा सकेंगे ।
कृषि निर्यात ज़ोन व फ़ूड पार्क कुछ हद तक एक-दूसरे के पूरक का भी कार्य कर सकते हैं ।
निर्यात से बचा उत्पाद स्थानीय फ़ूड पार्क में उपयोग में लाया जा सकता है ।
विभिन्न संभावनाओं को देखते हुए आज भारत का लगभग हर बड़ा कॉर्पोरेट उच्च तकनीक कृषि परियोजनाओं में अपना निवेश कर रहा है ।
पृथ्वी के इस गोले पर सिर्फ 2.5 % भौगोलिक विस्तार वाला हमारा भारत देश औषधीय ( चिकित्सकीय) पौधों के विषय में ज्यादा समृद्ध है , और विश्‍व की 25 % जैव विविधता धारण करता है ।
हमारे देश के पर्वत इनके भंडार हैं , हमारे यहाँ हर पेड़ , पौधा , फूल और बीज का कोई न कोई औषधीय उपयोग अवश्य रखता है ।
इस जैव विविधता का मुख्य आधार हमारे देश की विविधता युक्‍त भौगौलिक स्थिति है ।
वार्षिक बारिश 2 इंच से लेकर 400 इंच तक मापी गई है ।
विश्‍व को आयुर्वेद जैसे उत्कृष्‍ठ शास्त्र की भेंट देने वाला यह भारत देश विविधता में एकता के लिए ज्यादा प्रचलित है ।
पाश्‍चात्य देशों में जब योग , प्राणायाम , आयुर्वेद और औषधीय वनस्पतियों का महत्त्व बढ़ता हम देखते हैं तब ’ मेरा भारत महान ’ सूत्र सार्थक लगता है ।
लेकिन हमारे 3500 साल पुराने आयुर्वेद शास्त्र में वर्णन की गई वनस्पतिक औषधियाँ आज भी वैसी ही कारगर हैं ।
त्रिफला चूर्ण और रसायन चूर्ण के फार्मूले में कभी भी फर्क नहीं हुआ है ।
उनके शोधक ऋषि-मुनियों ने कभी भी उनके पेटेंट की अभिलाषा नहीं की ।
रासायनिक दवाइयों के विपरीत असरों के कारण जड़ी-बूटियों की माँग पाश्‍चात्य देशों में और हमारे देश में भी बढ़ गई है ।
विकसित देशों में भी लोगों का झुकाव आयुर्वेद और अपारम्परिक चिकित्सा पद्धतियों की तरफ ज्यादा बढ़ा है ।
यही कारण भारतीय औषधियों और महक वाले पौधों की प्रगति की संभावना बढ़ाता है ।
प्राचीन काल में मनुष्य का जीवन अत्यंत सरल , नियमित और श्रमयुक्‍त था ।
वह प्रकृति के निरंतर सम्पर्क में था ।
आज स्थिति बिल्कुल विपरीत है ।
व्यक्‍ति प्रकृति से कोसों दूर होता जा रहा है ।
आहार-विहार में अनियमितता जीवन का अंग बन चुकी है ।
वातावरण में प्रदूषण होने के कारण और मानसिक तनावयुक्‍त जीवन जीने के कारण रोगों का आक्रमण होता जा रहा है ।
इसलिए वैद्यों के पास अहानिकारक औषधियों की माँग बढ़ती जा रही है ।
प्राचीन काल से मनुष्य औषधीय वनस्पतियों का इस्तेमाल करता आया है ।
हमारे देश की इस समृद्ध वानस्पतिक विरासत को बचाना बहुत जरूरी है , क्योंकि करीब 200 औषधीय वनस्पतियाँ लुप्‍त होने जा रही हैं ।
मलेशिया , थाईलैण्ड , फिलीपीन्स जैसे कम विकसित देश वनों के निर्यात में लगे हुए हैं ।
इसी लिप्सा में भारत ने भी कई एकड़ वन खोए हैं ।
राष्‍ट्रीय वन नीति के मुताबिक भूमि के एक तिहाई भाग पर वन होने चाहिए ।
विश्‍व में नई कृषि क्रांति की तैयारी की पहल की जा रही है ।
गाँव में समृद्धि का रास्ता अब शहर से गाँव की ओर जाएगा ।
किसान यदि वैश्‍विक बाजार से जुड़ना चाहते हैं तो उन्हें इन सब चीजों का उत्पादन करना होगा ।
दुनिया में आज 300000 करोड़ रुपये का आयुर्वेद बाजार है ।
यह बाजार शीघ्र बढ़कर 10 लाख करोड़ रुपये का होने वाला है ।
इस बाजार में भारत का हिस्सा नगण्य ( 2.5%) है ।
कृषि क्रांति के लिए आयुर्वेद के बाद अब कृषि को औषधियों से जोड़कर प्रसंस्करण से संबद्ध किया जाएगा ।
विश्‍व के हर्बल बाजार में भारत से चीन आगे है ।
भारत के जंगलों में से वनवासी जड़ी-बूटियाँ एकत्र करके स्थानीय बाजार में बेचते हैं जिसका दाम स्थानीय व्यापारियों के ऊपर आधारित रहता है ।
भारत में करीब 10000 लाइसेंसधारक फार्मेसियाँ हैं ।
स्थानीय वैद्य और हर्बल चिकित्सक भी इन वनस्पतियों की माँग करते हैं ।
औषधीय वनस्पति के निर्यात में भारत का नगण्य हिस्सा होने का मुख्य कारण विदेशी व्यापारियों की उत्तम गुणवत्ता की माँग है ।
यह यहाँ के किसान पूरी नहीं कर पा रहे हैं ।
भारत के किसान परम्परागत खेती को छोड़कर औषधीय वनस्पति की खेती क्यों कम अपनाते हैं , यह राष्‍ट्रीय स्तर पर सोचने का विषय है ।
औषधीय वनस्पति के दाम मुख्यत : गुणवत्ता के साथ संलग्न हैं ।
उसमें काफी उतार चढ़ाव होता है ।
जब तक किसानों को पर्याप्‍त दाम का आश्‍वासन नहीं मिलता तब तक वह ऐसी अनजान खेती को अपनाना नहीं चाहता ।
जंगलों में से एकत्र किए गए पौधों और जड़ी-बूटियों के दाम खेती करके उगाए गए पौधों से कम होते हैं ।
फल और सब्जियों की तरह जड़ी-बूटियाँ स्थानीय बाजार में तुरंत नहीं बिकतीं ।
किसानों को स्थानीय हर्बल व्यापारियों की दया पर निर्भर रहना पड़ता है ।
कई औषधीय वनस्पतियाँ उद्योग आधारित हैं ।
आँवला , अशोक , बिल्व , नीम , इत्यादि पेड़ को उत्पादन स्तर पर पहुँचने में ज्यादा अवधि लगती है ।
किसान इसलिए उनकी उपेक्षा करते हैं ।
शास्त्रीय ग्रंथों में शाब्दिक वर्णन वाली सही वनस्पति को पहचानना कठिन कार्य है , जो अनपढ़ किसान नहीं कर पाता ।
इस कारण से दवाइयों में मिलावट होती है ।
सरकारी तंत्र की उपेक्षा एक महत्त्वपूर्ण मुद्दा है ।
जिसकी वजह से औषधीय वनस्पति की खेती को योग्य प्रोत्साहन नहीं मिलता ।
कई औषधीय वनस्पतियों का सही वर्गीकरण नहीं होता ।
महक वाले पौधों की खेती के लिए ज्यादा जमीन चाहिए क्योंकि उन वनस्पतियों में तेल की मात्रा 0.5 % से 1.5 % तक होती है ।
औषधीय और महकवाले पौधों की खेती के प्रोत्साहन के लिए सरकारी तंत्र को कार्यरत होना जरूरी है ।
इसके लिए कृषि नीति बनानी जरूरी है ।
राष्‍ट्रीय औषधीय वनस्पति निगम को इन वनस्पतियों की खेती के लिए किसानों को प्रोत्साहित करना बेहद जरूरी है ।
जड़ी-बूटियों की खेती , संरक्षण , बाजार व्यवस्था , गुणवत्ता के मापदंड इत्यादि के बारे में किसानों को प्रशिक्षित करना जरूरी है ।
जंगलों और अनउपजाऊ जमीन पर होने वाले कई औषधीय पौधों की खेती की जरूरत नहीं है ।
उनको वीरान जमीन में से एकत्र करना ज्यादा आसान है ।
वह अमर्यादित मात्रा में जंगलों में उत्पादित होते हैं ।
उनके लुप्‍त होने की कोई संभावना नहीं है ।
वन में से औषधीय पौधे और दवाइयाँ इकट्‍ठे करने वाले वनवासी को उन चीजों की निम्नतर कीमत तय करके उपलब्ध कराना बहुत ज़रूरी है ।
भारतवर्ष में शास्त्रीय ग्रंथों में जिसका वर्णन किया गया है , ऐसी कई वनस्पतियों की सही पहचान का महत्त्वपूर्ण कार्य कृषि विश्‍वविद्यालय को करना जरूरी है ।
सोम जैसी महत्त्वपूर्ण वनस्पति की सही पहचान के बारे में विद्धानों के बीच तर्क-वितर्क है ।
औषधीय और महक वाले पौधों की खेती में रासायनिक कीटनाशकों के उपयोग पर प्रतिबंध जरूरी है ताकि उनका निर्यात विदेशों में हो सके और उनके ज्यादा दाम मिल सकें ।
विविध विश्‍वविद्यालयों द्वारा प्रगतिशील किसानों को इनकी खेती के लिए प्रशिक्षण शिविरों का आयोजन करना जरूरी है ।
हमारे पूर्व राष्‍ट्रपति श्री अब्दुल कलाम साहब का सन् 2020 तक भारत देश को विश्‍व की पाँच महाशक्‍तियों में स्थान प्राप्‍त करने का जो स्वप्न है , वह इस दूसरी हरित क्रांति से नामुमकिन नहीं लगता ।
सगन्ध तेलों को पौधे के किसी भी भाग से अथवा पूरे पौधे से प्राप्‍त किया जा सकता है ।
कोनीफरी के पौधों के पूरे शरीर से तेल प्राप्‍त किया जा सकता है ।
सगंध तेलों को पौधे के मूल , तने , छाल , पत्ती , पुष्प , बीज , फल अथवा फूल के किसी भी भाग से प्राप्‍त किया जा सकता है ।
हल्दी ( टरमेरिक) तथा अदरक ( जिन्जर) आदि पौधों के मूल तथा प्रकंद से सगंध तेल प्राप्‍त किया जाता है ।
सरक्यूमा एरोमेटिका ( कस्तूरी-मनजन) तथा करक्यूमा जिडोरिया ( कचरुटा) की जड़ों से तेल प्राप्‍त करने के लिए प्रयत्‍न किये जा रहे हैं ।
इन पौधों की जड़ों से बनाए गए चूर्ण का उपयोग औषधियों में तथा श्रृंगार सामग्रियों में किया जाता है ।
कुछ तेलों को बीजों तथा सूखे हुए फलों से प्राप्‍त किया जाता है ।
धनिये की पत्तियों से भी तेल निकाला जाता है ।
नींबू जाति के वृक्षों की पत्तियों , फूलों तथा अपरिपक्‍व फलों से तेल प्राप्‍त किया जाता है ।
सगन्ध तेलों का रासायनिक संगठन वानस्पतिक तेलों तथा वसा तेलों से पूरी तरह भिन्न होता है , जबकि दोनों प्रकार के तेल पौधों से ही प्राप्‍त किये जाते हैं ।
सगन्ध तेलों में मुख्य से तारपीन , अल्कोहल , एल्डीहाइड , कीटोन , ईस्टर , ईथर , फिनाल , अम्ल , नाइट्रोजन तथा सल्फर के यौगिक इत्यादि पाये जाते हैं जबकि वसा तेलों में उच्च वसा अम्लों के ग्लिसराइट उपस्थित होते हैं ।
सगंध तेल के अनेक उपयोग हैं जिनमें कुछ मुख्य हैं : साबुन , कास्मेटिक ( श्रृंगार सामग्री) , परफ्यूम , औषधियां , बिस्कुट उद्योग , सुगंधित तम्बाकू , शर्बत इत्यादि ।
नवीन अनुसंधानों से ज्ञात हुआ है कि लेमनग्रास द्वारा साइटल का उपयोग विटामिन ’ ए के निर्माण में किया जा सकता है ।
इनसे इत्र , सगंध तेल व जल आदि भी बनाये जाते हैं ।
सगंध या इत्र बनाने की कला अत्यंत प्राचीन है ।
सगन्ध तेल तथा इत्र सम्बन्धित विचार तथा इन्हें प्राप्‍त करने की तकनीक का विकास सर्वप्रथम पूर्वी देशों चीन , मिस्र , फारस तथा भारत में हुआ जहां इनका निर्माण पौधों के विभिन्न अंगों , जैसे - लकड़ी , पौधे तथा फूलों से किया जाता है ।
प्राचीन चीन यात्री फाह्यान ने भारत भ्रमण के दौरान अपने स्मृति पत्रों में लिखा है कि भारत सुगंध वाले पौधों , फूलों , फलों , रेजिन तथा घासों का देश है ।
मिस्र देश में मृत शरीरों को सुरक्षित रखने की कला के अध्ययन से ज्ञात होता है कि मिस्र निवासी तेलों तथा सुगंधित पदार्थों को प्राप्‍त करने की विधि के ज्ञाता थे ।
गुलाब के फूलों से सर्वप्रथम फारस के लोगों ने ही सुगंधित तेल को प्राप्‍त किया था ।
ईम्न रवालइन ( 810-617 ईसा पश्‍चात् ) जो फारीस्तान एशिया का बादशाह था , प्रतिवर्ष 30,000 बोतल गुलाब जल बगदाद के खजाने में कर के रूप में जमा किया करता था ।
भारत में , सूत्र तथा वेदों में सुगंधित पदार्थों का धार्मिक कार्य के अवसर पर उपयोग किया जाता है ।
बौद्ध धर्मावलम्बी ईश्‍वर की मूर्ति को सुगंधित जल से स्नान कराया करते थे ।
वैदिक काल में चंदन , कपूर , केसर तथा कस्तूरी का उपयोग किया जाता था ।
गुप्‍तकाल ( ईसा पश्‍चात् 300-400 ) में सुगंधित सौन्दर्य प्रसाधनों तथा केशों में लगाया जाने वाला सुगंधित तेल , काजल , क्रीम इत्यादि का उपयोग किया जाता था ।
भारतीय सुगंधित पदार्थों के संबंध में पाली तथा इस्लामी पुस्तकों में उल्लेख प्राप्‍त होता है ।
मुगल शासकों ने भारत में सुगंधित पदार्थों के विकास में सहयोग दिया था ।
’ आइने अकबरी ’ पुस्तक में अबुल फज़ल लिखते हैं कि अकबर महान को सुगंधियों से अत्यंत लगाव था ।
उसका महल सदैव सुगंधित फूलों तथा अगरबत्तियों से महकता रहता था ।
उत्तर प्रदेश में कन्नौज , जौनपुर तथा गाजीपुर में सुगंधित पदार्थों का निर्माण किया जाता था ।
प्राचीन काल के लोग जिस सुगंध के सम्बन्ध में सर्वप्रथम परिचित हुए थे वह था चंदन ।
चंदन की लकड़ी तथा चंदन का तेल ही सर्वप्रथम उपयोग में लाया गया था ।
सुगंधित पदार्थों के उत्पादन के क्षेत्र में कन्नौज , जौनपुर , गाज़ीपुर , लखनऊ तथा पुणे ने पूरे विश्‍व में ख्याति अर्जित कर ली थी ।
स्वतंत्र भारत में सगंध तेलों के उद्योग को विकसित करने के लिए भारत सरकार तथा जनता की ओर से सराहनीय प्रयास किये गये हैं ।
संगल तेल अनुसंधान समिति का अब केन्द्रीय भारतीय औषधीय पौध संगठन में विलय हो गया है ।
ये संस्थायें ’ वैज्ञानिक और औद्योगिक अनुसंधान परिषद , नई दिल्ली के अंतर्गत कार्य कर रही है ।
सुगंधित तेलों में मौजूद रासायनिक तत्वों की अच्छी जानकारी प्राप्‍त करने के लिए अनुसंधान संस्थाओं में कार्य किये जा रहे हैं ।
यह कार्य सर्वप्रथम विभिन्न राज्यों में वैज्ञानिक अनुसंधान केन्द्रों द्वारा प्रारम्भ किया गया तथा अनेक महत्वपूर्ण पौधों की सफलतापूर्वक खेती की गयी ।
इनमें तिल , पचौली , मैन्था और अरबेनिस का नाम विशेष रूप से लिया जा सकता है ।
इस क्षेत्र में रुचि रखने वाले अन्य व्यक्‍तियों ने भी इन पौधों की खेती तथा आसवन क्रिया के विलय करने के लिए व्यक्‍तिगत रूप से कार्य किए हैं ।
कुछ समय पहले केन्द्रीय भारतीय औषधि पौध संगठन ने हलद्वानी , बंगलौर , लखनऊ तथा उटकमंड के केन्द्रों में साइट्रोनेल घास ( जावा तथा सीलोन प्रजातियां ) यूकेलीप्ट्स , साइटियोडोरा , जिरेनियम , पचौली लवेन्डर पौधों की अर्ध व्यावसायिक दृष्‍टि से सफलापूर्वक खेती की है ।
भारतीय मानक संस्थान ने भारत से अन्य देशों को सुगंधित तेलों से निर्यात को लेकर विदेशी बाजारों में अच्छा स्थान बनाया है ।
विदेशी व्यक्‍तियों ने सुगंधित तेलों के गुणों को पसन्द किया है और वे पूरी तरह संतुष्‍ट हैं ।
विदेशों को तेल भेजते समय प्रयोगशाला में उनके गुणों की भली-भांति परीक्षा कर लेनी चाहिए , उसके उपरान्त ही उसे भेजा जाना चाहिए ।
यह कार्य ’ विपणन और निरीक्षण निदेशालय एण्ड इंस्पेक्टर ’ भारत सरकार की प्रयोगशालाओं को सौंपा गया है ।
सुगंधित तेल अत्याधिक वाष्पशील ( उड़नशील) होते हैं जिन्हें विग-विच्छेदित हुए वाष्प के माध्यम से सरलतापूर्वक अलग किया जा सकता है ।
आसवन की कई विधियां हैं ।
इनका उपयोग उत्पाद की प्रकृति को ध्यान में रखते हुए किया जाता है ।
आसवन करते समय निम्नलिखित सावधानियां उपयोग में लाना अति आवश्यक है ।
जहां तक संभव हो तापमान कम रखना चाहिए ।
तापमान का कम होना अत्यंत आवश्यक है क्योंकि उच्च तापक्रम पर सुगंधित तेलों में विद्यमान विविध रासायनिक घटक विघटित हो जाते हैं अर्थात उच्च तापक्रम पर सुगंधित तेलों के पदार्थ अस्थाई हो जाते हैं ।
कच्चे पदार्थ को आसवन विधि के अनुकूल दशा में होना चाहिए ।
जिस कच्चे पदार्थ से सुगंधित तेल निकलता है उसे एकदम महीन बुरादे की तरह नहीं होना चाहिए ।
सुगंधित तेलों के अधिकांश घटक , कुछ अपवादों को छोड़कर , गर्म जल में घुल जाते हैं ।
अत : थोड़ी मात्रा वाले कच्चे माल में अधिक जल डालकर आसवन कराने में थोड़ी मात्रा में ही सुगंधित तेल प्राप्‍त होता है ।
जल आसवन की यह विधि अत्यंत महत्वपूर्ण है ।
सुगंधित तेलों में एक निश्‍चित मात्रा में इस्टर होते हैं ।
अधिक देर तक आसवन करने तथा अधिक मात्रा में जल लेकर आसवन करने से सुगंधित तेलों में उपस्थित इस्टर अधिक मात्रा में हाइड्रोलाइम कोपर अम्ल तथा एल्कोहल में विघटित हो जाते हैं जिससे बहुत ही कम तेल प्राप्‍त हो पाता है ।
वाष्प आसवन की अपेक्षा जल आसवन द्वारा अधिक मात्रा में इस्टर विच्छेदित होता है अत : वाष्प आसवन जल आसवन की अपेक्षा अधिक महत्वपूर्ण है ।
अत : जहां तक हो सके जल आसवन नहीं करना चाहिए या फिर जितने कम समय में हो सके करना चाहिए ।
फूलों के माध्यम से सुगंधित तेलों को प्राप्‍त करने के लिए वाष्प आसवन अच्छी विधि नहीं है ।
फूलों से तेल प्राप्‍त करने के लिए जल आसवन विधि या जल और वाष्प आसवन विधि को ही उपयोग में लाना चाहिए ।
ये दोनों ही अच्छी विधियां हैं लेकिन इस मामले में फल और वाष्प आसवन विधि सबसे अच्छी है क्योंकि इस विधि से अधिक से अधिक मात्रा में तथा अच्छी किस्म का तेल प्राप्‍त होता है ।
लेकिन औद्योगिक पैमाने पर फूलों से सुगंधित तेलों को प्राप्‍त करने के लिए वाष्प आसवन विधि ही उपयोग में लाई जानी चाहिए क्योंकि इस विधि से अधिक मात्रा में तथा अच्छी किस्म का तेल प्राप्‍त होता है ।
वाष्प आसवन विधि में तापक्रम को भी सरलता से नियंत्रित किया जा सकता है ।
कच्चे माल को इस दशा में होना चाहिए कि जल या वाष्प आसवन करते समय वाष्प कच्चे माल से पूरी तरह मिल जाए तथा पौधों के कच्चे माल में उपस्थित सुगंधित तेल के प्रत्येक कण को बाहर निकाल दें ।
पौधों के कोमल भागों , जैसे - फूल , पत्तियां , घास तथा पौधों के अतंतुमय भागों से सुगंधित तेल निकालने के लिए इन्हें कुचलने या छोटे टुकड़ों में करने की आवश्यकता नहीं होती ।
लेकिन पौधों के कठोर भागों जैसे लकड़ी , बीज , फल , मूल या छिलकों से सुगंधित तेल प्राप्‍त करने के लिए इन्हें छोटे-छोटे टुकड़ों में काटना या कुचलना पड़ता है जिससे उनकी अधिक से अधिक कोशाओं की दीवारें , कोशामिनी टूट जाए तथा तेल आसानी से वाष्प के साथ बाहर निकल सके ।
कच्चे माल को अच्छी तरह से काटने या टुकड़े-टुकड़े करने के बाद उसे एकदम साफ पानी से धो लें ताकि सुगंधित तेल वाष्प बनकर न उड़ सके ।
ओरिस की जड़ों , पचोली की पत्तियों तथा वनिला की जड़ों का उपयोग करने से पहले यह आवश्यक है कि इनके टुकड़े भली प्रकार परिपक्व हो जायें ।
कच्चे माल के रूप में कुछ पौधों के सूखे भाग या फसल के समय से सुरक्षित रखे गये सूखे पौधे लाभदायक होते हैं ।
जिरेनियम और ओसिमम फिलिमन्ड - कैरिकम पौधों से सुगंधित तेल प्राप्‍त करने के लिए इन्हें सूखा हुआ ही उपयोग में लाते हैं क्योंकि सूखी हुई दशा में अधिक मात्रा में तेल प्राप्‍त होता है ।
कच्चे पदार्थ सुरक्षित रखने चाहिए कि पदार्थ में वाष्पन , आक्सीकरण , रेसीनीफिकेशन तथा अन्य रासायनिक क्रियायें न होने पायें , क्योंकि इन सभी क्रियाओं के होने से कच्चे पदार्थ में उपस्थित सुगंधित तेल की मात्रा नष्‍ट होती रहती है ।
अत : अच्छी किस्म तथा अधिक मात्रा में सुगंधित तेल को प्राप्‍त करने के लिए यह अत्यंत आवश्यक है कि वातावरण के प्रभाव से कच्चे माल को बचाये रखा जाये ।
सुगंधित तेल प्राप्‍त करने की जल आसवन विधि सबसे अधिक सरल तथा कम खर्चीली है और इस विधि के द्वारा सारे संसार से सुगंधित तेल निकाला जाता है ।
इस विधि में , कच्चे माल को अधिक मात्रा में लिये गये पानी के साथ उबाला जाता है ।
उबलते हुए पानी में कच्चे पदार्थ को डाल देने पर यह ऊपर तैरता रहता है या फिर नीचे डूब जाता है लेकिन वाष्प निकलने के लिए स्थान शेष रहते हैं ।
सावधानीपूर्वक कार्य करते रहने से इस विधि में अच्छी किस्म तथा अधिक मात्रा में तेल प्राप्‍त होता है लेकिन यदि कच्चा माल पात्र के गर्म भाग के संसर्ग में आता है तो कच्चे माल की जलन से सुगंधित तेल की वास्तविक गंध नष्‍ट हो जाती है ।
इस विधि के माध्यम से जब तेल निकाला जाता है तो कच्चा पदार्थ वाष्प के सम्पर्क में आने पर जल स्रोत नहीं बनता है ।
इस विधि में एक और बाधा यह आती है कि वे सुगंधित तेल , जिनका क्वथनांक बहुत अधिक है या जो जल में घुलनशील हैं , सरलता से इस विधि द्वारा नहीं निकाले जा सकते ।
इस आसवन विधि में अन्य विधियों की अपेक्षा प्राप्‍त तेल की मात्रा तथा आसवन क्रिया में लगा समय कम तथा हाइड्रोलाइनिस अधिक होती है ।
आसवन क्रिया की दर इस प्रकार अधिकतम संयोजित करनी चाहिए कि अधिक से अधिक उच्च गुणों से युक्‍त सुगंधित तेल प्राप्‍त किया जा सके ।
निम्न दर से की गई आसवन क्रिया हानिकारक होती है क्योंकि इससे कच्चे पदार्थों से अच्छी तरह तेल बाहर नहीं निकल पाता और तेल की मात्रा नाम मात्र की ही होती है ।
निम्न दर से की गई आसवन क्रिया में हाइड्रोसाइसिस की क्रिया भी बहुत कम होती है ।
जल तथा वाष्प आसवन विधि थोड़ी मात्रा में तेल का उत्पादन करने वाले उद्योगियों तथा कारखानों में विशेष रूप से प्रसिद्ध है ।
इसमें आसवन पात्र काफी छोटा होता है जिसे प्रत्यक्ष रूप से ही अग्नि द्वारा सीधे ही गर्म किया जाता है ।
बड़े आसवन पात्रों को वाष्प जैकेट या बन्द कुंडलियों के माध्यम से गर्म किया जाता है ।
इस आसवन क्रिया में तलीपात्र को एक अन्य तली पर रखते हैं जिसे उबलते हुए जल से पूरी तरह अलग रखा जाता है ।
इस पात्र को संतृप्‍त निम्न दाब से वाष्प से शोषित किया जाता है ।
कच्चे माल के रूप में उपयोग किये जाने वाले पदार्थ को न तो बुरादे की तरह छोटा और न ही बड़े-बड़े टुकड़ों में होना चाहिए ।
अत : कच्चे माल अर्थात् जड़ों , तनों या छिलके इत्यादि को मध्य आकार का होना चाहिए ।
उच्च क्वथनांक वाले तेलों के आसवन में काफी समय लगता है ।
वाष्प आसवन: - आसवन की इस विधि में अति उच्च दाब वाली वाष्प वातावरण के दाब से अधिक , आसवन पात्र में प्रवेश करती है ।
इस आसवन में पात्र का ताप वाष्प के ताप से कहीं अधिक ऊंचा होता है ।
अति ऊष्मित वाष्प में यह क्षमता होती है कि वह पात्र को शीतल कर देती है और इस प्रकार तेल की प्राप्‍ति कम होती है ।
उच्च दाब वाली वाष्प के कारण विच्छेदन हो जाता है ।
भारत में वाष्प आसवन का उपयोग आमतौर से केवल तारपीन , चंदन का तेल और वेटीवर तेल प्राप्‍त करने के लिए किया जाता है ।
निचोड़ने की विधि: - यह विधि नींबू कुल के पौधों से सगंध तेल प्राप्‍त करने के लिए उपयोग में लाई जाती है ।
इस विधि से संतरे , नींबू तथा वरगोवोट से सुगंधित तेल प्राप्‍त किया जाता है ।
इसके लिए तीन प्रकार की विधियां उपयोग में लाई जाती हैं ।
स्पन्ज प्रक्रिया: - यह एक अत्यंत प्राचीन विधि है ।
इस विधि द्वारा फलों को एक छोटे गंडासे से टुकड़ों में काट दिया जाता है और सार तत्व को चम्मच से बाहर निकाल लिया जाता है ।
अब छिलकों को भिगो दिया जाता है या पानी में डाल दिया जाता है , इसके बाद इसमें से तेल बाहर निकाला जाता है ।
तेल निकालने के लिए छिलकों को स्पंज के बीच में रखकर हाथ से दबाते हैं ।
इस प्रकार निकाला हुआ रस एकत्र कर लिया जाता है और अंत में छान लिया जाता है ।
प्राप्‍त तेल काफी उच्च गुणों वाला होता है ।
क्यूल विधि: - इसमें एक धातु की खोखली नली होती है जिसमें कांटे लगे हुए होते हैं ।
फलों को इन्हीं कांटों के बीच से गुजरना पड़ता है जिसके कारण तेल वाली कोशिकायें टूट जाती हैं तथा द्रव निचले सिरे पर इकट्‍ठा हो जाता है ।
इस विधि में स्पंज विधि से भी कम मात्रा में तेल प्राप्‍त होता है ।
इस सिद्धांत के आधार पर अमरीका तथा इटली में अनेकों मशीनों का विकास हुआ है ।
विलायकों द्वारा निष्कर्षण: - यह विधि अच्छी होने के बावजूद भी अधिकांश मामलों में संतोषजनक नहीं है बल्कि हानिकारक सिद्ध होती है , क्योंकि इस विधि द्वारा उच्च ताप वाली वाष्प के कारण सुगंधित तेलों में उपस्थित अस्थाई सुगंधित रासायनिक पदार्थ नष्‍ट हो जाते हैं ।
कुछ मामलों में प्राप्‍त होने वाले तेल की मात्रा भी बहुत कम होती है ।
अत : आसवन विधि की इन कमियों को दूर करने के लिए एक अन्य विधि का उपयोग किया जाता है ।
इस विधि को विलायक निष्कर्षण विधि कहते हैं जो अधिकांश मामलों में आसवन विधि की अपेक्षा संतोषजनक है ।
इस विधि में उपयोग किये जाने वाले विलायक वाष्पशील या अवाष्पशील होते हैं ।
साधारण तापक्रम पर एन्फ्लूरेज: - यह विधि मुख्य रूप से चमेली , ट्यूबरोज तथा कई बार आरेन्जानिक्यूल , क्यूडयूट इत्यादि में उपयोग लाई जाती है ।
 चेसिस लकड़ी के फ्रेम में जड़े हुए कांच की प्लेट एक के ऊपर एक करके लगा दी जाती हैं ।
फूल इन दो कांच की प्लेटों के बीच में पड़े रहते हैं ।
उन फूलों की सारी सुगंध धीरे-धीरे चर्बी द्वारा सोख ली जाती है ।
सारी सुगंध शोषित कर लेने के बाद फूलों को निकाल कर फेंक दिया जाता है ।
जस्मीनी फूलों को प्रत्येक दिन कांच की प्लेटों में लगाया जाता है और दूसरे दिन निकालकर फैंक दिया जाता है ।
ट्यूबरोज़ फूलों को दो या तीन दिक तक रखना पड़ता है ।
इस चेसिस को निरन्तर ऊपर नीचे करते रहते हैं ।
फूलों को उस समय तक बदला जाता है जब तक कि चर्बी पूरी तरह संतृप्‍त नहीं हो जाती ।
वाष्पशील विलायकों द्वारा निष्कर्षण: - आजकल यह विधि विशेषरूप से उपयोग में लाई जाती है क्योंकि यह अत्यंत उपयोगी है ।
इस विधि में बेन्जीन , मिथेनाल , एसीटोन , पैट्रोलियम तथा ईथर आदि कार्बनिक विलायकों का उपयोग किया जाता है ।
इन विलायकों को उपयोग में लाने के पूर्व गंधक के अम्ल से क्रिया कराकर शुद्ध अवस्था में प्राप्‍त कर लेते हैं ।
अनेकों कार्बनिक विलायक इस विधि से उपयोग में लाए जाते हैं , लेकिन पैट्रोलियम , ईथर तथा बेंजीन का सर्वाधिक उपयोग किया जाता है ।
इस विधि में निष्कर्षण क्रिया एक यंत्र ( उपकरण) में की जाती है जिसे निष्कर्षण यंत्र या एक्सट्रैक्टर कहते हैं ।
इस विधि से प्राप्‍त तेलों के अधिकांश मामलों में तेल के अंदर फूलों के रंग भी आ जाते हैं जिससे प्राप्‍त हुआ तेल भी रंगीन होता है ।
तेल का रंग इस बात पर निर्भर होता है कि उपयोग में लाये गये विलायक का क्या रंग था ?
तेलों में आ गये रंग कणकों को दूर करने के लिए उदासीन अथवा रंगहीन मोम की उपस्थिति में आसवन किया जाता है अथवा पराबेंगनी किरणों द्वारा एक्सपोज किया जाता है ।
हालांकि भारत उत्तम गुणों से भरपूर सुगंधित तेलों का उत्पादन करता है फिर भी उनमें से कुछ तेलों का ही विदेशों में निर्यात किया जाता है ।
दूसरी ओर भारत स्वयं प्रतिवर्ष लगभग 17-20 करोड़ रुपये का सुगंधित तेल विदेशों से मंगाता है ।
वर्तमान सुगंधि उद्योग की समस्त निर्माण प्रक्रिया पूरी तरह भिन्न है ।
किसी भी फूल की सुगंध ( जैसे गुलाब या केवार ) को संश्‍लेषित कर देखा जाता है कि उस फूल में ऐसे कौन से रासायनिक तत्व हैं जो फूल को सुगंध प्रदान करते हैं ।
उन रसायनों को प्रयोगशाला में तैयार करके उस फूल की संश्‍लेषित सुगंध तैयार ऐल्कोहल साइट्रोनेलोल तथा जिरेनियात्‍न रसायनों का उपयोग किया जाता है ।
फिनाइल इथायल मिथाइल ईथर में केवार फूलों की सुगंध होती है ।
सरकार की वर्तमान आयात नीति के अनुसार भारत 4000 सुगंधियुक्‍त रसायनों को विदेशों से मंगाता है ।
ये रसायन अंतर्राष्‍ट्रीय सुगंध उद्योग द्वारा मंगाये जाते हैं ।
अधिकांश संश्‍लेषित सुगंध रसायनों का निर्माण ```` पाइननीस पर आधारित है ।
आमतौर से भारतीय टरपेनचर तेल पूरी तरह से ```` पाइनस लांगीफोलिया ```` से प्राप्‍त किया जाता है ।
अन्य देशों के विपरीत वहां पाये जाने वाले तारपीन की अपेक्षा भारतीय तारपीन में 30 प्रतिशत से अधिक पाइननीस नहीं होता है ।
विश्‍व की जनसंख्या निरंतर बढ़ती जा रही है और इसके साथ हमारे रहन-सहन का स्तर भी उठता जा रहा है ।
यही कारण है कि समय के साथ-साथ सौंदर्य प्रसाधन सामग्रियों तथा सुगंधित तेलों की आवश्यकतायें भी बढ़ती जा रही हैं ।
इस प्रकार हम देखते हैं कि सुगंधित पदार्थों से सम्बन्ध रखने वाले उद्योग की भविष्य में बड़ी सम्भावनायें हैं और इस उद्योग में निरन्तर प्रगति की आशा है ।
इस उद्योग को विकसित करने के साथ ही इस बात की भी बड़ी आवश्यकता है कि अधिक से अधिक मात्रा में और सस्ते सुगंधित रसायनों का निर्माण किया जाये ।
प्राकृतिक रूप से पौधों से प्राप्‍त किये जाने वाले सुगंधित तेलों की मांग भी बढ़ती जा रही है क्योंकि प्रयोगशालाओं में संश्‍लेषित सुगंधियों को बनाने में भी इसी की आवश्यकता होती है ।
इस महत्वपूर्ण विषय को विकसित करने के लिए यह आवश्यक है कि विदेशी पौधों और वृक्षों को विभिन्न राज्य सरकारों को उनके वन विभाग के माध्यम से बड़ी संख्या में लगाया जाए , इनकी खेती की जाए तथा वृक्षों को वनों के रूप में लगाया जाये ।
इसके लिए बेकार , ऊसर अन्य उपजाऊ भूमि का प्रयोग किया जाना चाहिए ।
उत्तर प्रदेश सरकार ने लोगों को प्रोत्साहन देने के लिए उन्हें अत्यंत अल्प मूल्य पर सुगंधित तेलों वाले पौधों की खेती के लिए भूमि दी है ।
हमारे सम्मुख आज भी ऐसी अनेक बाधायें हैं जो हमें इस क्षेत्र में आगे बढ़ने से रोकती हैं ।
हमें उत्तम प्रकार के कच्चे पदार्थ की कमी का सामना करना पड़ता है ।
निरन्तर बढ़ती हुई महंगाई इन पौधों की खेती करने या इनसे तेल निकालते समय एक बड़ी समस्या बन जाती है ।
उच्च यंत्रों की कमी तथा अन्य सुविधाओं का अभाव इन क्षेत्रों में सदैव बाधा डालते रहते हैं ।
सुगंधित तेल प्रदान करने वाले पौधों से अधिक से अधिक खेती तथा उत्पादन बढ़ाने के लिए आने वाली अनेक बाधाओं को समाप्‍त करने के लिए विचार किया गया है ।
सुगंध पौधों से प्राप्‍त की जाती है ।
अनेक पौधों को सुगंध उद्योग तथा अन्य एजेन्सियों द्वारा निरन्तर प्रयोग में लाया जाता रहा है ।
फलस्वरूप प्रकृति में इनकी विशेषता कम हो गयी है ।
इसलिए समुचित उपयोग के लिए इन्हें इकट्‍ठा कर उनका मूल्यांकन करना आवश्यक है तभी बेहतर किस्में तैयार की जा सकती हैं तथा उनके उपयोग के लिए सम्बद्ध उत्पादन तकनीक विकसित की जा सकती है ।
वर्ष 1959 में केन्द्रीय भारत औषध पादप संगठन ( सिम्पो) नामक एक विशेष संगठन बनाया गया ।
इसका उद्देश्य सुगंध व औषध पौधों के विकास कार्यों में सहयोग व तालमेल करना था ।
भारतीय सुगंध तेल एसोसिएशन का भी इस उद्योग के विकास में भारी योगदान है ।
बहुमुखी प्रगति हेतु उक्‍त एसोसिएशन द्वारा 1957 में ```` इण्डियन परफ्यूमर ```` नामक एक तकनीकी पत्रिका का प्रकाशन भी आरम्भ किया गया है ।
विज्ञान एवं प्रौद्योगिकी में हुई अभूतपूर्व प्रगति के कारण कम अवधि में ही इन सुगंध तेल फसलों के क्षेत्र में इतनी वृद्धि हुई है कि आज इनकी उपज से न केवल देश में उनकी मांग पूरी होती है , बल्कि अनेक उत्पाद निर्यात भी किये जा रहे हैं ।
दक्षिण भारत में चन्दन लेमनग्रास ( आज्ञा घास) , पामरोजा ( गंधेज घास) , जिरेनिअम ( भांडा), पचौली लिनेल आदि के तेलों के अतिरिक्‍त अन्य विभिन्न प्रकार के तेल तैयार किये जाते हैं ।
विश्‍व में लैमनग्रास के कुल तेल उत्पादन का अधिकांश भाग भारत में होता है तथा यह फसल पहाड़ियों की ढालों पर बारानी परिस्थितियों में उगायी जाती है ।
लैमनग्रास तेल के घटक सिट्रल में विटामिन ’ ए काफी मात्रा में पाया जाता है ।
केरल विश्‍वविद्यालय में किये गए अनुसंधान कार्यों के परिणामस्वरूप ```` ओडी-19 नामक एक उत्कृष्‍ट किस्म विकसित की गई है ।
स्थानीय किस्म की अपेक्षा इस किस्म के पौधों की रोपाई के 5-6 वर्ष बाद तैयार फसल के पौधों से पत्तियों की दुगुनी उपज मिलती है , जिनमें 85-92 प्र.श.तक तेल की मात्रा होती है ।
अन्य केन्द्रों में किये गए अनुसंधान कार्यों के परिणामस्वरूप ```` एस.डी.-68 व आर.आर.एल.-16 ```` ( जम्मू ) किस्में जारी की गई हैं , जिन्हें देश के विभिन्न भागों में बोया जाता है ।
चमेली ( जैसमीनम ग्रेण्डीफ्लोरम ) के पौधों के फूलों से प्राप्‍त सुगंध महंगी होती है ।
तमिलनाडु कृषि विश्‍वविद्यालय द्वारा चमेली की ```` को-1, ```` पिची किस्म विकसित की गई है , जिसमें सुगंधित तेल की मात्रा 0.05 प्रतिशत पायी गयी है ।
उपोष्ण जलवायु वाले क्षेत्र में चमेली के बाग लगाये गये हैं , जिसमें उक्‍त किस्म के पौधों से वर्ष के दौरान 7-9 मास तक निरन्तर फूल प्राप्‍त होते रहते हैं तथा प्रति हैक्टर 10 टन उपज मिलती है ।
उक्‍त क्षेत्र में वर्ष भर अच्छी फसल लेने के लिए 6 बार नाइट्रोजन उर्वरकों का प्रयोग आवश्यक है ।
बरसेरा डेलपेकिआना की पौध की रोपाई सर्वप्रथम मैसूर राज्य में बंगलौर के पास शुरू की गयी ।
ये बीज व कलम दोनों से तैयार किये जाते हैं तथा इनसे प्रतिवर्ष प्रति हैक्टर 20 किग्रा . तेल मिलता है ।
राष्‍ट्रीय वनस्पति अनुसंधान संस्थान , लखनऊ: - हाल ही में राष्‍ट्रीय वनस्पति अनुसंधान संस्थान में रोजा डेमासिन के फूलों के अधिक गर्म हो जाने के कारण उत्पाद के गुणों में गिरावट आ जाती थी ।
संस्थान के खेतों में ही आसवन करने हेतु एक और नया संयंत्र विकसित किया गया है तथा नयी आसवन विधि खोजी है , जिसके अंतर्गत फूलों के भार के अनुसार तेल की 0.03 प्र.श.मात्रा मिलती है ।
यह संयंत्र छोटा है जिस कारण इसे आसानी से एक जगह से दूसरी जगह ले जाया जा सकता है ।
क्षेत्रीय अनुसंधान प्रयोगशाला , जम्मू: - अनेक केन्द्रों सहित जम्मू में भी संस्थान द्वारा जापानी पुदीना को सफलतापूर्वक उगाया जा चुका है ।
यूनेस्को के सौजन्य से जापान से मेंथा आरबेसिस पर अनुकूलन क्षमता व उपज संबंधी अध्ययन किये गए हैं ।
जम्मू स्थित क्षेत्रीय अनुसंधान प्रयोगशाला व लखनऊ स्थित केन्द्रीय औषध व सगंध पौधा संस्थान द्वारा हल्द्वानी व उत्तर प्रदेश के तराई क्षेत्र में मेंथा की खेती में मार्ग दर्शन किया गया है ।
फसल 3 वर्षों में तैयार होती है ।
अनेक लोगों को रोज़गार उपलब्ध कराने के अतिरिक्‍त इसके उत्पादन से प्रतिवर्ष 7 करोड़ रुपए की विदेशी मुद्रा मिलती है ।
भारतीय कृषि अनुसंधान संस्थान का आनुवंशिक विभाग: - इस विभाग में सौंफ वंश की तेल उत्पादन फसलों के बीजों की उपज को बढ़ाने के लिए अजवायन की ```` एस-79,एस-3839, ```` एस-30-4 किस्में विकसित की गई हैं ।
संकरण विधि से विकसित धनिया की किस्मों में से पूसा सी. - 350 को गन्ना की फसल में उगाने से पत्तियों की अच्छी उपज मिली ।
दूसरी किस्म ’ शीतल के बीजों में तेल की मात्रा अधिक पायी जाती है ।
राष्‍ट्रीय पादप आनुवंशिकी संसाधन ब्यूरो , नई दिल्ली: - इसका संबंध पादप आनुवंशिक साधनों से है ।
यह संगठन देश-विदेश में वैज्ञानिकों की पादप सामग्री सम्बन्धी आवश्यकताओं की पूर्ति करता है ।
हमारा इस बात से आश्‍वस्त होना अत्यंत आवश्यक है कि भावी पीढ़ियों को पादप साधनों का एक ऐसा स्वस्थ आधार मिले जो त्रुटिहीन हो व भूमि के प्रयोग व पादप साधनों के अविवेकी उपयोग से अप्रभावित बना रहे ।
सोवा शीत - ऋतु की फसल है ।
इसके हरे पौधे सब्जी की भांति और सुगंध के लिए इस्तेमाल किये जाते हैं ।
बीज अपने औषधीय गुणों के लिए प्रसिद्ध हैं , इन गुणों का कारण मुख्यत : उसका वाष्पशील तेल है ।
ये अनेक देशी औषधि योगों में मिलाये जाते हैं ।
इसका वाष्‍पशील तेल , सोवे का तेल या पानी में उसका इमल्शन बच्चों के अफारे में विशेष रूप से लाभदायक सिद्ध होता है ।
इसके बीज मसाले की भांति इस्तेमाल किये जाते हैं ।
सोवे का तेल साबुन की सुगंधि के लिए भी उपयुक्‍त होता है ।
सोवे के बीजों से 3-3.5 प्रतिशत वाष्पशील तेल मिलता है ।
इसका एक अंश पानी से भरा होता है और इसलिए आसवन में संग्राहक की तली पर बैठ जाता है ।
यह बहुधा जाड़ों में लगाया जाता है , पर गर्मियों में भी इसे उगा सकते हैं ।
अच्छी पैदावार के लिये धूप वाला खुला स्थान अच्छा रहता है ।
इसके लिए दुमट कछारी तथा रेतीली और अच्छे जल निकास वाली भूमि होनी चाहिए ।
बुआई से पहले खेत में 25 से 30 गाड़ी गोबर की खाद डालकर चार-पाँच बार जुताई करके उसे अच्छी तरह मिला देना चाहिए ।
सिंचाई की सुविधानुसार खेत में नालियाँ बना लेनी चाहिए ।
सोवे की बुआई अगस्त से नवम्बर तक की जाती है ।
इसकी फसल को वर्षा होने पर कुछ ऊंचे स्थान पर बोना चाहिए जिससे फसल गल कर नष्‍ट न हो सके ।
बोने के समय बीज के जमने के लिए खेत में काफी नमी की जरूरत होती है ।
यदि खेत में नमी कम हो तो हल्की सिंचाई देनी चाहिए ।
ग्रीष्म काल में 8 से 10 दिन बाद व जाड़ों में 25 दिन के अंतर पर सिंचाई करनी चाहिए ।
बोने के तीन-चार सप्‍ताह बाद पहली कटाई के समय खरपतवार को निराई करके निकाल देना चाहिए ।
बोने के चार-पाँच सप्‍ताह बाद पहली कटाई की जाती है और इसके बाद हर पन्द्रह दिन के अंतर से कटाई की जाती है ।
इसमें अक्सर सूखे का रोग लग जाता है जो फूज़ेरियम फफूंद द्वारा होता है ।
इसमें वाइरस द्वारा भी पौधे में छोटापन-मुड़ापन या अन्य प्रकार का विकृत होना पाया जाता है जिससे पैदावार काफी कम हो जाती है ।
एपियम ग्रेवियोलेस वेर.एपेसियम द कन्दोल , जो सेलेरी कहलाती है , ```` अम्बेलीफेरी वंश का पौधा है ।
इसे शलजमी जड़ वाली सेलेरी भी कहते हैं ।
इसकी जड़ पका कर खाई जाती है ।
यह एकवर्षी अथवा बहुवर्षी बूटियों की लगभग 40 जातियों का वंश है जो समशीतोष्ण क्षेत्रों और पर्वतीय उष्णकटिबंधीय क्षेत्रों में पाया जाता है ।
एग्रावियोलंस की खेती फ्रांस में बीजों के लिए और सम्पूर्ण यूरोप तथा अमेरिका में सलाद के लिए की जाती है ।
भारत से इसका बीज अमेरिका , यूरोप व जापान को भेजा जाता है ।
सूखे पके फल ( सेलेरी के बीज ) मसाला है ।
यह बांयटा ( सुन्नता) रोधी और तंत्रिका उद्दीपक के रूप में इस्तेमाल होता है ।
भारत में सेलेरी ( पत्तियां और डंठल) , अधिकतर यूरोपवासियों द्वारा सलाद और सूप बनाने के लिए उपयोग किया जाता है ।
इस बूटी में ब्लूकोसाइड , एपीन की उपस्थिति बताई जाती है ।
सेलेरी के फल से 2-3 प्रतिशत हल्का पीला वाष्पशील तेल मिलता है , जिसमें से निरन्तर इस पौधे की लाक्षणिक गंध निकलती है ।
बाजार में यह सेलेरी के बीजों का तेल कहलाता है और एक स्थिरतादायक तथा अनोखी सुगंधों के रचक के रूप में बहुत उपयोगी समझा जाता है ।
ठंडी जलवायु में और पहाड़ों पर सेलेरी द्विवर्षीय पौधा है और वहां यह बीज केवल दूसरे वर्ष में उत्पन्न करता है , पर मैदानों में यह एकवर्षीय हो जाता है और पहले ही वर्ष में बीज उत्पन्न करता है ।
यह शीतल जलवायु का आर्द्रता प्रेमी पौधा है ।
यह फसल भूमि से काफी पोषण लेती है , इसलिए इसे सावधानीपूर्वक तैयार की हुई और खूब खाद दी हुई भूमि चाहिए ।
चिकनी मिट्‍टी इसके लिए ठीक नहीं है ।
खेती की पानी की निकासी भी अच्छी होनी चाहिए ।
खेत को कम-से-कम दो-तीन बार हल से जोत कर भुरभुरा कर लेना चाहिए ।
पौधों की लाइनों में ही रोपाई करनी चाहिए ।
सेलेरी बीज बोकर पौध तैयार की जाती है ।
फसल अप्रैल तक पक कर तैयार हो जाती है ।
पहाड़ी स्थानों में बीज नर्सरी में मार्च-अप्रैल में बोया जाता है ।
सेलेरी को पानी काफी चाहिए ।
सेलेरी को कुछ फफूंदी रोग जैसे कि अर्ली ब्लाइट , लेट ब्लाइट और बैक्टीरियल ब्लाइट हो जाते हैं ।
कीड़ों के लिए गंधक और बुंझा चूना छिड़कने का सुझाव दिया गया है ।
भारत में इस पर कोई बड़ा हानिकारक कीट नुकसान नहीं पहुंचाता है ।
आर्टीमीसिया पालेंस वाल . ```` कम्पोजिटी कुल का परम्परागत शाकीय पौधा है ।
पूजा के लिए मंदिरों में इसका उपयोग किया जाता है तथा मालाएं और गुलदस्ते बनाये जाते हैं ।
इस पौधे की कई जातियों के फूलों को छोटे पैमाने पर साधारण रूप से दक्षिणी भारत में बेचा जाता है ।
दवन के सगंध तेल को अमरीका निर्यात किया जाता है ।
इसकी फसल के लिए तीव्र प्रकाश , कोहरा रहित जाड़े का मौसम और सुबह की भारी ओस अच्छी होती है ।
दवन अधिक वर्षा भी नहीं सहन कर सकती है परन्तु सिंचाई की आवश्यकता होती है ।
इस कारण इसकी कृषि अत्यन्त सावधानीपूर्वक करनी चाहिए ।
इसकी कृषि के लिए लाल बलुई मिट्‍टी जिसमें पानी न रुकता हो अच्छी रहती है ।
इसके बीजों में इतनी सुगंध होती है कि चींटियां इसे खा कर छिंद्रयुक्‍त कर देती हैं ।
अत: इसकी कृषि के लिए विशेष सावधानी की जरूरत है ।
इसके बीज बहुत ही छोटे होते हैं और एक ग्राम में लगभग 6000 बीज आते हैं ।
इसके लिए दो मीटर लम्बी और एक मीटर चौड़ी क्यारियां बनाई जाती हैं ।
प्रत्येक क्यारी में 10 किलो सड़ी हुई गोबर की खाद प्रति क्यारी की दर से मिट्‍टी में मिला दी जाती है ।
इस समय किसी भी रासायनिक उर्वरक को नहीं मिलाया जाता है ।
खाद मिला देने के बाद प्रत्येक क्यारी की भूमि की सतह समतल कर ली जाती है ।
एक वर्गमीटर क्षेत्र के लिए एक ग्राम बीज की आवश्यकता होती है ।
इन बीजों को बीजों की मात्रा से 4-5 गुना सूखी मिट्‍टी में भली प्रकार मिला दिया जाता है ।
अंकुरित बीजों को सूखी बालू में मिला लिया जाता है जिससे इन्हें उठाने व पकड़ने में सुविधा हो ।
जब सभी बीज बो दिये जाते हैं तो ऊपर से बालू की एक पतली परत बिछा दी जाती है ।
अब पुन : सिंचाई की जाती है ।
अगले दिन तक अंकुर ऊपर निकल आते हैं ।
बुआई प्रथम सप्‍ताह में नर्सरी को प्रतिदिन फुव्वारे से सींचा जाता है ।
बुआई के 7-10 दिन के भीतर पौधे नर्सरी में भली प्रकार से उग जाते हैं ।
तीसरे सप्‍ताह में पौधों को 10 ग्राम यूरिया देने से अच्छी बढ़ोत्तरी होती है ।
इसके बाद दवन को स्थानान्तरण के लिए 3 मीटर लम्बी और एक मीटर चौड़ी क्यारियां बनाई जाती हैं ।
स्थानान्तरण के एक दिन पूर्व खेत की सिंचाई की जाती है ।
रोपण के बाद हल्की सिंचाई की जाती है ।
रोपण के एक सप्‍ताह बाद दुबारा खेत की सावधानीपूर्वक सिंचाई की जाती है ।
दवन के खेतों में खरपतवार कभी भी नहीं रहने देनी चाहिए , लगभग 2-3 बार खेत में निराई करना चाहिए ।
हर दूसरे या तीसरे दिन मौसम को देखते हुए नियमित रूप से सिंचाई करनी चाहिए ।
पौधे बड़ी तीव्रता के साथ बढ़ते हैं और सात सप्‍ताह तक पौधों में फूल की कली आ जाती है ।
खेत के लिए , फूल खिलने से पहले कली वाले पौधों को ही चुना जाता है ।
स्थानान्तरण के बाद लगभग 10 सप्‍ताह में साधारण रूप से सभी फूल खिलने लगते हैं ।
क्यारियों को पुन: सींचा जाता है ।
इससे कटे हुए पौधों से पुन: कोंपलें निकल आती हैं और डेढ़ महीने बाद एक फसल और काटी जा सकती है ।
आसवन क्रिया करने के लिए पौधों को छाया में 2-3 दिन तक सुखाया जाता है ।
आसवन क्रिया में लगभग 8-10 घंटे का समय लगता है ।
दवन का तेल जल की अपेक्षा हल्का होता है ।
इसमें फलों के समान सुगंध पाई जाती है ।
वर्तमान समय में इस तेल का अच्छा व्यापार किया जा सकता है ।
भारत में आर्टीमीजिया विस्टटा को भी उगाया जाता है ।
इस तेल में फफूंद और बैक्टीरिया को नष्‍ट करने के भी गुण हैं ।
बसेरा डेस्पीचियाना पाइस ```` बरसीरेसी कुल का वृक्ष है जिसके हृदय-काष्‍ठ और फलों से सिनैली तेल निकाला जाता है ।
यह पेड़ मैक्सिको मूल का है ।
इसे भारत में 1920 में लाया गया और बंगलौर के पास टाटबुनी गांव में लगाया गया ।
टाटबुनी में फलों के छिलके से तेल निकाला गया ।
मैक्सिको में काष्‍ठ से 2.5-3.0 प्रतिशत तेल प्राप्‍त किया जाता है ।
जबकि भारत में फलों के छिलके से 18 प्रतिशत तेल प्राप्‍त किया जाता है ।
व्यापार में इस तेल को मैसूर सिनेली तेल और स्थानीय रूप से भारतीय लैवन्डर तेल कहा जाता है ।
वृक्षों से गिरे हुए पके फलों को इकट्‍ठा करके छाया में सुखाया जाता है ।
फलों को ढाई से तीन महीने तक इकट्‍ठा किया जाता है ।
इन छिलकों को अलग करके वाष्प आसवन क्रिया कराई जाती है ।
मैसूर सिनेली तेल हल्के रंग का होता है ।
इस तेल में कुमुदिनी , लिलैक लिन्डेन , व्लोसम , वनगा , यांग-यांग और स्वीट पी सोप की सुगंध स्थापित की जा सकती है ।
इसे पारदर्शी साबुनों में भी उपयोग किया जाता है ।
बसेरा का पौधा पहाड़ी भूमि , रेतीली व दोमट मिट्‍टी में अच्छा फलता-फूलता है ।
सिनैली के वृक्ष बीज और जड़ युक्‍त तनों की कलमों को लगाकर तैयार किये जा सकते हैं ।
2-3 वर्ष से अधिक आयु वाले वृक्ष कलमों के लिए अच्छे रहते हैं ।
कलमें सदा परिपक्व वृक्षों से ही ली जाती हैं ।
कलमों को इस प्रकार काटा जाता है कि 5-10 सेंमी . लम्बा ठूंठ मात्र वृक्ष पर रह जाए ।
वृक्ष पर कुछ शाखाएं छोड़ देनी चाहिए ।
एक मीटर लम्बी और 1-3 सेंमी . मोटी कलम अच्छी होती है ।
यदि कलम में किसी प्रकार की चोट या घाव है तो उसे भीगी मिट्‍टी से बंद कर देना चाहिए ।
इसके लिए गाय के गोबर में सनी मिट्‍टी उचित होती है ।
इससे कलम से घाव जल्दी भर जाते हैं और जल का बहना रुक जाता है ।
कलम ऊपर से नीचे की ओर रखी जाती है ।
जब कलमों को गमलों में लगाया जाता है , उस समय गमले की मिट्‍टी के बीचों-बीच एक गड्ढ़ा बनाकर कलम को अंदर भूमि में दबाकर रख दिया जाता है ।
कलम लगाने के बाद हाथों से मिट्‍टी दबा दी जाती है और गमलों को धूप तथा वायु से बचा कर छाया में रखा जाता है ।
रोपण के तीन हफ्ते बाद कलमों में कोंपल निकलने लगती हैं ।
अगले चार सप्‍ताह में कलमों में पूरी तरह से जड़ें आ जाती हैं ।
जिन कलमों में जड़ें निकल आती हैं उन्हें बरसात के मौसम में खेतों में स्थानान्तरित कर दिया जाता है ।
यह स्थानान्तरण मुख्य रूप से अगस्त के अंत या सितम्बर के आरम्भ में किया जाता है ।
अब प्रत्येक फल को सावधानीपूर्वक इस तरह तोड़ा जाता है कि पौधे का जड़ विन्यास हिलने या टूटने न पाये ।
इसको गड्ढ़े में रख दिया जाता है ।
आरम्भ में प्रत्येक पौधे के साथ सहारा देने के लिए एक लकड़ी या बांस लगा दिया जाता है ।
कभी-कभी पौधों में सफेद चींटियां लग जाती हैं जो हानि पहुंचाती हैं ।
इससे बचने के लिए पौधों को रोपने के तुरन्त बाद पानी से भर देना चाहिए ।
पौधे खेतों में बड़ी जल्दी लग जाते हैं और अगली मई में इनमें नई पत्तियां निकलने लगती हैं ।
जुलाई के अंत तक फल पकने लगते हैं और अगस्त के आरम्भ तक पक जाते हैं ।
पौधों की पत्तियां नवम्बर-दिसम्बर तक गिरती हैं ।
यदि पौधों में सफेद चींटियों के लगने का खतरा हो तो सप्‍ताह में दो बार सिंचाई की जानी चाहिए ।
यदि पौधों को बड़े खेतों में लगाया गया है तो वर्षा का जल इकट्‍ठा कर गड्ढ़ों में भर देना चाहिए ।
पौधे प्रबल होते हैं और एक बार भूमि में जम जाने पर इन्हें खाद की जरूरत नहीं होती ।
इन्हें फास्फोरसयुक्‍त उर्वरक देने से फूलों की संख्या में वृद्धि हो जाती है ।
फसल की मात्रा वृक्ष की आयु और आकार पर निर्भर होती है ।
प्रथम फसल 10 वर्ष पुराने वृक्षों से ही ली जानी चाहिए ।
वृक्ष की शाखाएं कोमल होती हैं और एक आदमी का भार सहन नहीं कर पाती ।
अत : छोटे लड़कों को ही फलों को तोड़ने के लिए वृक्षों पर चढ़ाया जाता है ।
इस कार्य के लिए अनुभवी मजदूरों का उपयोग करना चाहिए ।
यदि सुखाने की सुविधा नहीं है तो फलों को बांस की चटाइयों पर फैलाकर सुखाना चाहिए ।
आसवन के लिए यह आवश्यक नहीं है कि फलों से बीजों और छिलकों को निकाल दिया जाये ।
अभी तक भारत में हानिकारक रोग और कीट नहीं लगे हैं ।
इसके तेल से लिनानूल प्राप्‍त किया जाता है ।
जिसका भाव विदेशी बाजार में लगभग 500 रु . प्रति किलोग्राम है ।
धनिया भूमध्य सागरीय क्षेत्र का मूलवासी है और रूस , मध्य यूरोप , एशिया माइनर और मोरक्को में बड़े पैमाने पर उगाया जाता है ।
भारत के सभी प्रदेशों में इसकी खेती की जाती है और यह मध्य प्रदेश , दक्षिण की काली मिट्‍टी और उत्तरी भारत की उपजाऊ दोमट की एक महत्वपूर्ण फसल है ।
पंजाब के सभी जिलों में इसकी खेती होती है ।
धनिये की शाखाओं , पत्तियों और फलों से सुहावनी गंध आती है ।
जब पौधा छोटा होता है तो पूरा पौधा चटनी बनाने के काम आता है और इसकी पत्तियों से सब्जियों को सजाते हैं ।
फलों को पीसकर भांति-भांति की भोजन सामग्रियों , जैसे - अचार , सब्जियां , मांस इत्यादि में मसाले की तरह मिलाया जाता है ।
फल , कुछ मिठाइयों , पेस्ट्री केक तथा तम्बाकू की बनी वस्तुओं को भी स्वादिष्‍ट बनाने के लिए प्रयुक्‍त होता है ।
अमेरिका और यूरोप में धनिया मदिराओं , विशेषकर जिन को सुरस करने के काम आता है ।
बाजार के धनिया में काफी विजातीय पदार्थ जैसे डंठल , धूल , मेथी और धान मिले रहते हैं ।
धनिया के फलों में जो सुगंध और स्वाद पाया जाता है वह एक प्रकार के सौरमिक तेल के कारण है ।
फलों के स्रोत के अनुसार तेल की मात्रा बदलती रहती है ।
भारतीय धनिया में तेल की कम मात्रा होने का कारण यह बतलाया जाता है कि फलों के सूखते समय वाष्पशील तेल के अंग की हानि हो जाती है किन्तु इस कथन की पुष्‍टि प्रयोगों द्वारा सिद्ध नहीं हो सकी है ।
फिर भी यूरोपीय तेलों की अपेक्षा भारतीय तेलों में अच्छी किस्म की गंध होती है और एस्टर की प्रतिशतता भी अधिक होती है ।
धनिया का तेल एक रंगहीन , हल्का पीला द्रव है जिसकी विशिष्‍ट गंध और स्वाद धनिया जैसा ही होता है ।
कच्चे फल एवं पौधे के अन्य भागों से थोड़ी मात्रा में निम्न श्रेणी का तेल प्राप्‍त होता है ।
यह तेल मुख्यत : माध्यम द्रवों के सुगंधकारक के रूप में एवं कोको और चाकलेट उद्योगों में इस्तेमाल होता है ।
यह जी मिचलाने वाली और ऐंठन उत्पन्न करने वाली दवाओं का दुष्प्रभाव दूर करने तथा कड़वी दवाओं के स्वाद को ठीक करने के काम में लाया जाता है ।
सौरभिक तेल के अतिरिक्‍त धनिया में 19-21 प्रतिशत वसीय तेल भी पाया जाता है , जिसका रंग काला , भूरा , हरा और गंध भी धनिया के साधारण तेल जैसी होती है ।
इससे तैयार सोडियम साबुन सुगंधित होता है और अच्छा झाग देता है ।
यह नरम और हरे रंग का होता है ।
धनिया महत्वपूर्ण मसाला है जिसका भारत में बहुतायत से प्रयोग होता है ।
इसके उत्पादन एवं आंतरिक व्यापार के विवरण प्राप्‍त नहीं हैं ।
उत्पादन की खपत अधिकतर भारत के अंदर ही हो जाती है जिससे अल्प मात्रा में ही इसका निर्यात होता है ।
हालांकि विभिन्न क्षेत्रों में उगाई गयी फसलें एक ही जाति की होती हैं , किन्तु फलों के आकार , रूप एवं गुणों में बहुत अंतर रहता है ।
व्यापारिक गुणों को बहुधा स्थानों के नाम पर ही रखा जाता है ।
निर्यात-बाजारों में भारतीय धनिया से होड़ लेने वाली मोरक्को की एवं रूसी जातियां हैं जो अधिक मूल्यवान मानी जाती हैं ।
ऐसा समझा जाता है कि भारतीय नमूनों में अधिकांशत : डंठल , बाह्य बीज , कण एवं धूल की मिलावट रहती है इसलिए उनकी कीमत कम आंकी जाती है , भले ही वे गुणों में मोरक्को के नमूनों से किसी तरह कम नहीं होते हैं ।
धनिया की फसल अकेली मिश्रित बोई जाती है जो सामान्यतया केवल वर्षा पर आश्रित होती है ।
कुछ क्षेत्रों में यह सिंचित फसल के रूप में उगाई जाती है ।
बोने के पहले फलों को मसला जाता है ताकि उसके फलाशांक अलग-अलग हो जायें ।
बोने के तीन या साढ़े-तीन महीने बाद फसल पक जाती है ।
तब पौधों को जड़ सहित उखाड़ लिया जाता है और सुखाने के बाद फलों को झाड़ लिया जाता है ।
फिर धूप में सुखाकर , फटककर बोरियों में भर दिया जाता है ।
भारत में धनिया की खेती करते समय खाद देने पर बहुत कम ध्यान दिया गया है ।
यूरोपीय देशों के अनुभवों से मालूम होता है कि खाद से फलों की मात्रा में अत्यधिक वृद्धि होती है ।
रूस में प्रयोगों से पता चला है कि उर्वरकों के उपयोग से फलों में तेल की मात्रा बढ़ती है ।
धनिया में फफूंदी और गलने की बीमारियां लगती हैं , फफूंदी उस समय लगती है जब पौधे फूलते हैं , विशेषकर यदि मौसम नम और गीला हो , इसका प्रभावशाली उपचार गंधक 0.6 प्रति . या बोडो मिश्रण के छिड़काव से होता है ।
गलने से बचाने के लिए अभी तक कोई नियंत्रण की विधि नहीं निकली है ।
इस फसल से कोई भयानक नाशक जीव आक्रमण नहीं करता ।
विश्‍व में उत्पन्न होने वाले महत्वपूर्ण सुगंधित तेलों में से एक लेमनग्रास का तेल भी है ।
इस तेल के उत्पादन करने का मुख्य कारण इसका साइट्रल सान्द्रण है ।
भारत किसी समय में इस तेल का प्रमुख निर्यातक था तथा उच्च कोटि के लेमनग्रास के तेल के उत्पादन तथा बाजारों पर भारत का एकाधिकार था ।
मध्य तथा दक्षिण अमेरिका के देशों से प्रतिस्पर्धा के कारण भारत से लेमनग्रास के तेल का निर्यात इधर कुछ वर्षों में काफी कम हो गया है ।
हालांकि स्वदेशी उपयोग के लिए , विशेष रूप से विटामिन ’ ए के संश्‍लेषण के लिए तेल की मांग काफी बढ़ रही है , जो कि देश में लेमनग्रास की खेती के प्रसार का एक अच्छा अवसर समझा जाता है ।
लेमनग्रास की जिन जातियों की खेती की जाती है उनमें से सिम्बोपोगान फलेक्सुओसस भारत में पायी जाती है ।
इसे मालाबार या कोचीन वास भी कहते हैं ।
पूर्वी भारतीय लेमनग्रास की दो जातियां ज्ञात हैं ।
उनमें से एक जाति सिम्बोपोगान फलेक्सुओसस है , जिसका स्थानीय नाम ```` चूमन्ना पूलु ```` है , इसे लाल घास भी कहते हैं ।
इसके तने का रंग लाल होता है , इसकी पत्तियों से जिस तेल का उत्पादन होता है , उसमें 75 प्रतिशत या कुछ अधिक एल्डीहाइड्स होते हैं ।
इस तेल से मिलने वाले एल्डीहाइड्स प्रमुख रूप से साइट्रल होते हैं ।
यह तेल काफी विलयशील होता है ।
भारतीय लेमनग्रास का अधिकांश भाग इसी लाल घास से प्राप्‍त होता है ।
पूर्वी भारतीय लेमनग्रास की दूसरी जाति को सिम्ब्रोपोगान फ्लेक्सुओसस वरायटी एल्वीसेन्स कहते हैं ।
इसका स्थानीय नाम ```` गेल्ल पूलू ```` है ।
लेमनग्रास की खेती के लिए गर्म और आर्द्र जलवायु , धूप तथा 250 से 300 सेंमी . वर्षा की आवश्यकता पूरे वर्ष तक होती है ।
उच्च ताप तथा धूप की उपस्थिति से पौधे में तेल की मात्रा में वृद्धि हो जाती है ।
केरल में पहाड़ी स्थानों पर जहां भारी वर्षा होती है लेमनग्रास बहुतायत में उगती है तथा इसकी कटाई काफी जल्दी होती है , परन्तु ऐसे स्थानों पर उगने वाले पौधों में तेल तथा साइट्रल भाग कम वर्षा वाले क्षेत्रों की अपेक्षा काफी कम होते हैं ।
इस घास के फलते-फूलने व उत्तम वृद्धि के लिए बालू युक्‍त चिकनी मिट्‍टी वाली भूमि जिसमें नालियों की उत्तम व्यवस्था हो , तो सर्वोत्तम होती है ।
इसकी उपज बलुई भूमि में , जिसमें खाद की उत्तम व्यवस्था हो , काफी अच्छी होती है ।
उत्तरी भारत में जाड़े का मौसम दक्षिण भारत की गर्म जलवायु की अपेक्षा काफी दिनों तक रहता है जिसके कारण उत्तर भारत में लेमनग्रास की उपज काफी कम होती है ।
एक हैक्टर खेत में फसल उगाने के लिए दो किलो बीज से तैयार पौद काफी होती है ।
अधिक गहराई में टुकड़ों को बोना हानिकारक होता है , क्योंकि ऋतु में ```` रूट-राट नामक रोग फैल सकता है ।
यह कार्य वर्षा ऋतु के प्रारम्भ में कर लिया जाता है ।
उत्तर भारत में भी जड़ों के टुकड़ों से पौधे फरवरी में लगाये जा सकते हैं , परन्तु इसके लिए सिंचाई की समुचित व्यवस्था होनी आवश्यक है क्योंकि इन परिस्थितियों में पौधे लगाने के बाद तुरन्त सिंचाई करनी अत्यंत आवश्यक है ।
छोटे-छोटे टुकड़ों को इस प्रकार स्थान छोड़कर लगाना भूमि की उपजाऊ शक्‍ति तथा उस स्थान की जलवायु पर निर्भर करता है ।
कुदाली की सहायता से खेत से व्यर्थ घासों इत्यादि को निकालकर फसल को साफ करना अत्यंत आवश्यक है क्योंकि इसका प्रभाव तेल की प्रकृति ( किस्म) तथा उत्पादन पर पड़ता है ।
जाड़े के मौसम में भूमि की उर्वरा-शक्‍ति बढ़ाने तथा पौधों को सुदृढ़ बनाने के लिए घास को जलाया जाता है ।
लेमनग्रास की फसल मिट्‍टी को पलटने तथा मिट्‍टी में से वायु निकालने वाली फसल है ।
लेमनग्रास के लिए पानी की अधिक मात्रा की आवश्यकता नहीं पड़ती है ।
मानसून पर निर्भर क्षेत्रों में अच्छी उपज प्राप्‍त करने के लिए बार-बार सिंचाई की आवश्यकता पड़ती है ।
फसल काटने के समय का भी तेल के उत्पादन , तेल की प्रकृति पर काफी प्रभाव पड़ता है ।
यदि घास को शीघ्र ही काट लिया जाता है तो प्राप्‍त घास से उत्पादित तेल में एल्डीहाइड का प्रतिशत काफी कम ( लगभग 60 से 70 प्रतिशत तक ) होता है तथा यह कम विलयशील होता है ।
परन्तु बाद में तेल के एल्डीहाइड भाग का प्रतिशत 75 तक बढ़ जाता है तथा तेल का उत्पादन भी बढ़ जाता है ।
सामान्यत : अधिक वर्षा वाले महीनों ( जून से अगस्त ) में तेल का उत्पादन कम वर्षा वाले महीनों की अपेक्षा काफी कम होता है ।
वर्ष में तीन-चार बार फसल काटी जाती है ।
लेमनग्रास की फसल हंसिया की सहायता से काटी जाती है ।
लेमनग्रास के पौधे की आयु भूमि तथा जलवायु पर निर्भर होती है ।
पौधे की औसत आयु 6 वर्ष होती है ।
इन 6 वर्षों में से प्रथम वर्ष में तेल का उत्पादन कम होता है , द्वितीय वर्ष में तेल का उत्पादन बढ़ता है , तृतीय वर्ष तथा चतुर्थ वर्ष में यह बढ़कर अधिकतम हो जाता है , परन्तु बाद में धीरे-धीरे उत्पादन में कमी आने लगती है ।
इसके बीजों का संग्रह जनवरी-फरवरी में किया जाता है ।
बीजों को इकट्‍ठा करने के लिए फसल को काटे बिना ही छोड़ दिया जाता है , क्योंकि निर्बाध रूप से काटी जाने वाली फसल के द्वारा बीजों की प्राप्‍ति अपेक्षाकृत कम होती है ।
बीजों के संग्रह के लिए पहले पुष्पक्रम काट लिया जाता है और इसे धूप में 2-3 दिनों तक सूखने के लिए डाला जाता है ।
उसके बाद पुष्पक्रम को पीटकर बीजों को अलग कर दिया जाता है ।
इन बीजों को एक बार पुन: धूप में सुखाया जाता है ।
आसवन की केरल में उपयोग में लाई जाने वाली विधि पुराने ढंग की ( प्राचीन ) तथा अप्रचलित है ।
इस विधि से प्राप्‍त तेल भी घटिया किस्म का होता है , क्योंकि इसमें जल-आसवन या सीधे भट्‍टी के सम्पर्क से आसवन किया जाता है ।
अत : उत्तम किस्म का तेल उत्पादन के लिए ```` भाप-आसवन विधि का प्रयोग किया जाना चाहिए ।
तेल के अधिकतम उत्पादन तथा सरलता से तेल प्राप्‍त करने के लिए घास को छोटे-छोटे टुकड़ों में काट लिया जाता है ।
घास की फसल का उत्पादन तथा उसमें तेल की मात्रा भूमि की उर्वरता , घास काटने की आयु , घास की दशा ( सूखी या ताजी ) तथा आसवन विधि पर निर्भर करती है ।
चिलोट्रिया की एक जाति लेमनग्रास को संक्रमित कर देती है ।
इसका कैटरपिलर सफेद रंग का होता है ।
कैटरपिलर का सिर काला होता है तथा इसके शरीर पर काले धब्बे पड़े होते हैं ।
यह प्ररोह में छेद करके उसमें रहता है तथा उसे खाता है ।
यह सामान्यत : तने के आधार भाग में पाया जाता है ।
तने के बीच की पत्तियां सूखना इसके आक्रमण का प्रथम लक्षण है ।
बाद में धीरे-धीरे पूरा पौधा सूखकर समाप्‍त हो जाता है , परिणामस्वरूप लेमनग्रास की उपज को भारी हानि पहुंचती है ।
सूखे ठूंठों को ग्रीष्म - ऋतु के अंतिम दिनों में जला दिया जाता है , जिससे तने के ठूंठों में उपस्थित कैटरपिलर जल कर मर जाता है ।
वास्तविक लेमनग्रास से प्राप्‍त तेल में 75 प्रतिशत या अधिक एल्डीहाइड भाग होता है ।
भारत में मुख्य रूप से लेमनग्रास के तेल का उपयोग ```` साइट्रल को अलग करने तथा ```` विटामिन ए ```` के निर्माण के लिए किया जाता है ।
निर्माण में इसका उपयोग प्रारम्भिक पदार्थ के रूप में किया जाता है ।
वस्तुओं में स्वाद उत्पन्न करने , श्रृंगार सामग्री में तथा सुगंधयुक्‍त वस्तुओं को बनाने में लेमनग्रास के तेल का उपयोग किया जाता है ।
कुछ देशों में भोजन को स्वादिष्‍ट बनाने के लिए लेमनग्रास का उपयोग किया जाता है ।
कहीं-कहीं पर इसे चाय के लिए तथा स्नान के पानी में भी डालते हैं ।
उपयोग के बाद बची हुई लेमनग्रास ( तेल आदि निकाल लेने के बाद जो पदार्थ बचता है ) कागज बनाने के उपयोग में लाई जाती है ।
आसवन के लिए यह ईंधन के रूप में प्रयोग की जाती है ।
यह उर्वरकों का भी एक अच्छा स्रोत है ।
उर्वरक के रूप में प्रयोग करने के लिए इसकी कम्पोस्टिंग की जाती है या फिर इसे जलाकर राख को उर्वरक के रूप में प्रयोग किया जाता है ।
इसकी फसल भूमि का कटाव रोकने में सहायक सिद्ध हुई है ।
सिंवोपोगान विंटरिएनस व सिमनार्डस का तेल सिट्रोनेला के तेल के नाम से प्रसिद्ध है , आमतौर पर व्यापार में इसी नाम से उपलब्ध है ।
 जावा प्रकार का तेल सिवोपोगान विंटेरिएनस जेविट तथा ```` सीलोन किस्म ```` सिंवोपोगान नार्डस रैंडल की पत्तियों के आसवन द्वारा प्राप्‍त किया जाता है ।
भारत में प्रति वर्ष इस तेल का आयात किया जाता था ।
अभी पिछले वर्षों से आयात में कमी की गयी है और इसका उत्पादन अपने देश में पर्याप्‍त मात्रा में होने लगा है ।
सिट्रोनेला के लिए गर्म जलवायु , तेज धूप तथा 200 से 250 सेंमी . वार्षिक वर्षा वाले उन क्षेत्रों में इसकी पैदावार अच्छी होती है जहां वर्ष भर छींटे पड़ते रहते हैं ।
अधिक वर्षा और तेज सूखा भी इसके लिए हानिकारक होता है ।
छायादार जगहों में वृद्धि हल्की होती है ।
पत्ती कड़ी हो जाती है जिससे तेल की मात्रा तथा जिरानियाल की मात्रा घट जाती है ।
तेज सर्दी ( पाले) और हिमपात का इस पर बुरा असर पड़ता है ।
ऋण देने का कार्य पूरा वर्ष किया जाता है , केवल फसल बोने और काटने के समय पर नहीं ।
जहाँ कृषि साधनों का अभाव होता है वहाँ वार्षिक साख सीमा वितरण की तैयारी बेकार हो जाती है ।
भूमि विकास बैंकों का विशेष कार्य भूमि के बन्धक पर सदस्यों को ऋण प्रदान करना है ।
सदस्यों को भूमि , भवन या कृषि से संबंधित उपकरणों को गिरवी या बन्धक रखाकर किसानों को निम्नलिखित प्रक्रियाओं के हेतु साख सुविधा प्रदान करते है , जैसे -
किसनों को सस्ती ब्याज दर पर ऋण देना ताकि वे महाजनों की शोषक वृति के शिकार न होने पाये ।
